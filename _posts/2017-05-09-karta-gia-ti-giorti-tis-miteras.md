---
layout: post
comments: true
title: Κάρτα για τη γιορτή της Μητέρας
description: Φτιάξτε και εσείς καρτούλες για τη γιορτή της Μητέρας
cinema_url: https://i.imgur.com/JMeYEL7.jpg
tags: [Χειροτεχνίες, Εργαστήρι Παραμυθιού]
---

Η δεύτερη Κυριακή του Μαΐου φτάνει και τι πιο γλυκό να σου χαρίσουν τα παιδάκια σου μια όμορφη κάρτα μαζί με ένα λουλούδι! Έτσι και εγω μαζί με τα παιδιά στο Εργαστήρι Παραμυθιού φτιάξαμε πανέμορφες καρτούλες σε σχήμα καρδιάς που μετατρέπονται σε λουλούδι! Είναι “πονηρές κάρτες” όπως είπαν χαρακτηριστικά, γεμάτα ενθουσιασμό τα παιδιά! 

Ας μην καθυστερούμε άλλο όμως! Επί το έργο!

{: .center-image } 
![Το υλικά μας](https://i.imgur.com/zLgQdVU.jpg)
*Το υλικά μας*

Για να φτιάξουμε την κάρτα για τις μανούλες θα χρειαστούμε:

* Κάνσον χαρτόνια σε ότι απόχρωση θέλετε
* Λευκά χαρτιά, μεγέθους Α5
* Καλαμάκια από σουβλάκια
* Ξύλινα μανταλάκια
* Κόλλα, ψαλίδι και μολύβι

## Βήμα 1

{: .center-image } 
![Παίρνουμε το λευκό χαρτί](https://i.imgur.com/xkfAtgj.jpg)
*Παίρνουμε το λευκό χαρτί*

Παίρνουμε ένα λευκό χαρτί μεγέθους Α5 και το διπλώνουμε κάθετα στην μεγαλύτερη του πλευρά.

{: .center-image } 
![Το διπλώνουμε στη μέση](https://i.imgur.com/L0ZTf87.jpg)
*Το διπλώνουμε στη μέση*

Και μετά ξανά στη μέση. Στην ουσία έχουμε διπλώσει το χαρτί μας στα τέσσερα.

## Βήμα 2

{: .center-image } 
![Σχηματίζουμε μια καρδιά](https://i.imgur.com/KtmHmb4.jpg)
*Σχηματίζουμε μια καρδιά*

Στη συνέχεια, στη γωνία του τσακισμένου χαρτιού σχηματίζουμε με απλές καμπύλες μια καρδιά και την κόβουμε!

{: .center-image } 
![Κόβουμε τη καρδιά](https://i.imgur.com/ltKturw.jpg)
*Κόβουμε τη καρδιά*

## Βήμα 3

Έπειτα ανοίγουμε την καρδιά που κόψαμε και βλέπουμε να σχηματίζονται 4 καρδιές.

{: .center-image } 
![Ανοίγουμε τη καρδιά](https://i.imgur.com/OCevANK.jpg)
*Ανοίγουμε τη καρδιά*

Με το ψαλιδάκι μας, κόβουμε ακριβώς πάνω στη γραμμή που έχει σχηματιστεί από το δίπλωμα του χαρτιού, προς το κέντρο. Με τον τρόπο αυτό χωρίζουμε δύο καρδιές. Προσέχουμε να μην κόψουμε πιο κάτω απ τη μέση τις καρδιές γιατί αργότερα θα μας σχιστεί το σχέδιο μας.

## Βήμα 4

{: .center-image } 
![Σχεδιάζουμε καρδούλες στο κανσόν](https://i.imgur.com/Lm9xyXt.jpg)
*Σχεδιάζουμε καρδούλες στο κανσόν*

Περνώντας στη δεύτερη φάση της κατασκευής μας, σχεδιάζουμε (σε κάνσον χαρτί, χρώματος της αρεσκείας σας) και κόβουμε καρδιές διπλάσιες στο μέγεθος από τις προηγούμενες.

## Βήμα 5

Παίρνουμε την μία καρδιά και κολλάμε το καλαμάκι από σουβλάκι.

{: .center-image } 
![Κολλάμε το καλάμακι](https://i.imgur.com/jFcNNBw.jpg)
*Κολλάμε το καλάμακι*

Προσέχουμε, όταν κολλήσουμε τα καλαμάκια, να κολλήσουμε τη μυτερή πλευρά πάνω στην καρδιά και να μην την αφήσουμε εκτεθειμένη (για ευνόητους λόγους).

## Βήμα 6

{: .center-image } 
![Κολλάμε τη τετραπλή καρδιά](https://i.imgur.com/XS3sLm6.jpg)
*Κολλάμε τη τετραπλή καρδιά*

Ακολούθως, κολλάμε την τετραπλή καρδιά, με την κομμένη πλευρά πάνω στην μεγάλη καρδιά. Όταν κάνουμε την κατασκευή μαζί με τα παιδιά πριν ακολουθήσουμε αυτό το βήμα θα βάλουμε τα παιδιά να γράψουν μια ευχή ή να κάνουν μια ζωγραφιά για τη μαμά τους!

## Βήμα 7

Στη συνέχεια, κολλάμε μια ακόμη μεγάλη καρδιά στην άλλη μισή κομμένη καρδιά. Κάπως έτσι.

{: .center-image } 
![Κολλάμε μια ακόμη καρδιά](https://i.imgur.com/t4ehS4L.jpg)
*Κολλάμε μια ακόμη καρδιά*

## Βήμα 8

{: .center-image } 
![Διπλώνουμε την εσωτερική καρδιά](https://i.imgur.com/RcUwLep.jpg)
*Διπλώνουμε την εσωτερική καρδιά*

Τώρα, θα διπλώσουμε την εσωτερική καρδιά, δίνοντας την τελική μορφή της κάρτας μας. Πρώτα διπλώνουμε τις δύο ενωμένες καρδιές παράλληλα με τις άλλες δύο.

{: .center-image } 
![Διπλώνουμε τις δύο άσπρες καρδιές](https://i.imgur.com/i9Kse6R.jpg)
*Διπλώνουμε τις δύο άσπρες καρδιές*

Και μετά διπλώνουμε τις δύο άσπρες καρδιές μεταξύ τους, κάνοντας τες μια.

{: .center-image } 
![Κλείνουμε τη κάρτα](https://i.imgur.com/6YJDD8G.jpg)
*Κλείνουμε τη κάρτα*

Και κλείνουμε την κάρτα μας.

## Βήμα 9

Για να γίνει μην ανοίγει η κάρτα μας όταν σηκώσουμε το στικ όρθιο, “κλείνουμε” την κάρτα μας με ένα μικρό, χρωματιστό, ξύλινο μανταλάκι.

{: .center-image } 
![Έτοιμη η καρτούλα](https://i.imgur.com/S3LrLoc.jpg)
*Έτοιμη η καρτούλα*

Και έτοιμη η καρτούλα μας!!!! Σας προτείνω να την κάνετε ανεπιφύλακτα!!! Είναι πολύ εύκολη και πολύ εντυπωσιακή!!! Τόσο τα παιδιά. όσο και οι μητέρες όπου έχουν την τιμητική τους θα ενθουσιαστούν.

Καλή επιτυχία!!!

Περιμένω τα σχόλια σας, και τις εντυπώσεις σας !!!
