---
layout: post
comments: true
title: Κασπώ τραπεζιών βάφτισης με θέμα την πεταλούδα
description: Στολισμός τραπεζιών βάφτισης
cinema_url: https://i.imgur.com/oD5JX4L.jpg
tags: [Βαφτίσεις]
---

Συνεχίζοντας το θέμα μας με τον στολισμό της βάπτισης με τις πεταλούδες, σήμερα θα σας δείξω πως να δημιουργήσετε καταπληκτικά και πολύ εύκολα κασπώ για να στολίσετε τα τραπέζια της βάπτισης του παιδιού σας με θέμα την πεταλούδα!

Επέλεξα, με τη σύμφωνη γνώμη της μαμάς βέβαια, να χρησιμοποιήσω αντικείμενα στις αποχρώσεις του ροζ  και του φούξια. Παρόλα αυτά χρησιμοποίησα κορδέλες και ορισμένα χαρτιά σε μπεζ- nude αποχρώσεις αλλά και το έντονο λαχανί χορταράκι για αντίθεση μέσα στο γλαστράκι.

Επίσης τα υλικά που χρησιμοποίησα ήταν στην πλειοψηφία τους από τη φύση. Για να ταιριάζουν και με τους πέτρινους τοίχους του κέντρου.

Αυτή η κατασκευή είναι αρκετά εύκολη και αν ακολουθήσετε βήμα βήμα τις συμβουλές μου δεν θα σας δυσκολέψει καθόλου.

Τι θα χρειαστείτε:

* ένα κασπώ στο χρώμα και το υλικό  που προτιμάτε
* Κλαδιά από τη φύση, κατά προτίμηση χλωρά, στο μήκος που σας εξυπηρετεί.
* άμμο θαλάσσης
* σπρέι σε χρυσή απόχρωση, ή και γκλιτερ
* πολύχρωμα χαρτιά
* θερμόκολλα σιλικόνης
* διακοσμητικό χόρτο
* μολύβι, ψαλίδι
* στρας στις αποχρώσεις που θέλετε και πέρλες

http://i.imgur.com/grPzH7C.jpg

{: .center-image } 
![Τα υλικά μας](https://i.imgur.com/grPzH7C.jpg)
*Τα υλικά μας*

## Βήμα 1

Αρχικά κόβετε με ένα ψαλίδι κλαδέματος ή ένα πριονάκι κλαδιά. Τα κλαδιά μας τα κόβουμε περίπου στα 50- 60cm και φροντίζουμε να έχουν αρκετές διακλαδώσεις. Καλό θα ήταν τα κλαδιά να μην είναι αποξηραμένα γιατί θα σπάνε εύκολα αλλά ούτε και ανθισμένα. Ιδανική περίοδος να μαζέψετε τέτοιου είδους κλαδιά είναι ο Φεβρουάριος.

## Βήμα 2

Στη συνέχεια με ένα σπρέι σε χρυσή απόχρωση και έντονα λαμπερό ψεκάζουμε τα κλαδιά σύμφωνα με τις οδηγίες που αναγράφονται στο πίσω μέρος της φιάλης Αφού στεγνώσει καλά το περνάμε και με το γκλίτερ για να του δώσουμε μια όμορφη και διακριτική λάμψη.

{: .center-image } 
![Ψεκάζουμε τα κλαδιά](https://i.imgur.com/SB1xHU2.jpg)
*Ψεκάζουμε τα κλαδιά*

## Βήμα 3

Γεμίζουμε το κασπώ με άμμο και στη συνέχεια τοποθετούμε τα βαμμένα μας κλαδιά, αφού πρώτα έχουν στεγνώσει πολύ καλά. Φροντίζουμε να τα στερεώσουμε πολύ καλά για να μην γέρνουν.

## Βήμα 4

Στη συνέχεια σχεδιάζουμε και κόβουμε, σε χρωματιστά χαρτονάκια πεταλούδες σε τέσσερα διαφορετικά μεγέθη.

{: .center-image } 
![Ετοιμάζουμε τις πεταλουδίτσες](https://i.imgur.com/EWsNHlR.jpg)
*Ετοιμάζουμε τις πεταλουδίτσες*

Αφού έχουμε κόψει έναν ικανοποιητικό αριθμό πεταλούδων, τις στολίζουμε με χρυσά στρας ή φίνες πέρλες. 

## Βήμα 5

Με τη βοήθεια της θερμόκολλας σιλικόνης, κολλάμε τις πεταλούδες μας πάνω στα κλαδιά. Πρέπει να είμαστε προσεκτικοί. Δεν είναι όμορφο να κολλήσουμε πεταλούδες σε πολύ κοντινή απόσταση. Ακόμη, δεν θα ήταν σωστό να τις κολλήσουμε μόνο από τη μία πλευρά αλλά περιμετρικά.

{: .center-image } 
![Κολλάμε τις πεταλουδίτσες](https://i.imgur.com/751QZNl.jpg)
*Κολλάμε τις πεταλουδίτσες*

## Βήμα 6

Στο τελευταίο αυτό βήμα τοποθετούμε μέσα στο γλαστράκι μας το λαχανί διακοσμητικό χόρτο με προσοχή ώστε να καλυφθεί πλήρως η επιφάνεια με την άμμο!

Και έτοιμο το κασπώ!!!

{: .center-image } 
![Το κασπώ](https://i.imgur.com/zn3EUxj.jpg)
*Το κασπώ*

Μπορεί να χρειαστεί να φτιάξετε παραπάνω από ένα, όπως και εγώ! Αλλά η διαδικασία είναι πολύ διασκεδαστική και εύκολη που πραγματικά θα το χαρείτε!

{: .center-image } 
![Έτοιμα και τα υπόλοιπα](https://i.imgur.com/gYGlHts.jpg)
*Έτοιμα και τα υπόλοιπα*
