---
layout: post
comments: true
title: Παιδικό πάρτυ με Θέμα τη "Minnie Mouse"
description: Σχεδιασμός παιδικού πάρτυ Minnie Mouse
cinema_url: https://i.imgur.com/jePoPXg.jpg
tags: [DIY]
---

Με αφορμή τα πρώτα γενέθλια της ανιψιάς μου, η μαμά αποφάσισε το θέμα του πάρτυ και ‘γω προσφέρθηκα να βοηθήσω στην ολοκλήρωση του στολισμού. Έτσι, έφτιαξα τον αριθμό 1 τρισδιάστατο επάνω στο μπουφέ, σημαιάκια με το όνομα της μικρής και φυσικά στικ για τα φαγητά. 

Και όλα βέβαια να μοιάζουν στην πολυαγαπημένη ηρωίδα μικρών και μεγάλων, την minnie mouse.

Αρχικά θα σας δείξω πως να φτιάξετε τον αριθμό 1!

{: .center-image } 
![Τρισδιάστατος αριθμός 1](https://i.imgur.com/NK8feCA.jpg)

Για να φτιάξετε τον αριθμό 1 θα χρειαστείτε:

* Ένα χαρτόκουτο
* γκοφρέ χαρτί σε κόκκινο, μαύρο και λευκό χρώμα
* σύρμα πίπας στις ίδιες αποχρώσεις
* χαρτοταινία
* θερμόκολλα σιλικόνης
* χάρακα, χαρτοκόπτη, ψαλίδι και ένα μολύβι

{: .center-image } 
![Τα υλικά μας](https://i.imgur.com/QWmyKCw.jpg)

# Στάδιο 1:

Στο πρώτο στάδιο κατασκευάζουμε τον αριθμό ένα από το χαρτόκουτο.

## ΒΗΜΑ 1:

Αρχικά σχεδιάζουμε στο χαρτόκουτο τον αριθμό 1. Το ύψος της δικής μου κατασκευής είναι 0,70 cm  ενώ το πλάτος 20cm.

{: .center-image } 
![Παίρνουμε το χαρτόκουτο](https://i.imgur.com/rsPhzX0.jpg)

## BΗΜΑ 2:

Με τη βοήθεια ενός χαρτοκόπτη κόβουμε δυο φορές τον αριθμό ένα και λωρίδες πάχους 6cm.

{: .center-image } 
![Κόβουμε το χαρτόκουτο](https://i.imgur.com/KiOj9QH.jpg)

Για να δώσουμε στον αριθμό μας τη μορφή της μίνι, κόβουμε στο χοντρό χαρτόνι δυο κύκλους με μια μικρή βάση, έτσι ώστε να στέκονται καλυτερα.

## BΗΜΑ 3:

Στη συνέχεια, με τη βοήθεια της θερμόκολλας σιλικόνης κολλάμε πάνω στο ένα 1 τα μακρόστενα, χαρτονένια κομμάτια.

{: .center-image } 
![Κολλάμε τα κομμάτια](https://i.imgur.com/vxZXQUf.jpg)

Κολλάμε το δεύτερο 1 και έτοιμο!

{: .center-image } 
![Κολλάμε το δεύτερο μέρος](https://i.imgur.com/OhF2aBB.jpg)

Για να εξασφαλίσουμε την σταθερότητα του αριθμού, κολλάμε όλες τις ενώσεις με χαρτοταινία!

{: .center-image } 
![Κολλάμε όλες τις ενώσεις](https://i.imgur.com/yJkWxfv.jpg)

## ΒΗΜΑ 4:

Τέλος κολλάμε τα χάρτινα αυτιά, και τα στερεώνουμε καλά με χαρτοταινία.

{: .center-image } 
![Κολλάμε τα αυτιά](https://i.imgur.com/vMDdobO.jpg)

# Στάδιο 2:

Στο δεύτερο στάδιο στολίζουμε τον αριθμό ένα.

## ΒΗΜΑ 1:

Με ένα αυτοκόλλητο της αρεσκείας σας (εγώ προτίμησα ένα κόκκινο με λευκό πουά) ντύνουμε το πίσω και το πλαϊνό μέρος και αριθμού μας.

{: .center-image } 
![Ντύνουμε τα πλαϊνά](https://i.imgur.com/05GV27N.jpg)

## ΒΗΜΑ 2:

Για να φτιάξουμε τα πομ πομ αρχικά κόβουμε το γκοφρέ χαρτί σε ορθογώνια και έπειτα σε τετράγωνα.

{: .center-image } 
![Κόβουμε το γκοφρέ χαρτί](https://i.imgur.com/WcfaGkh.jpg)

{: .center-image } 
![Κόβουμε το γκοφρέ χαρτί](https://i.imgur.com/lYlihCN.jpg)

## ΒΗΜΑ 3:

Στη συνέχεια βάζουμε το ένα τετράγωνο χαρτί πάνω στο άλλο και αρχίζουμε να τα διπλώνουμε κάθετα μια από την μια πλευρά και μια από την άλλη σαν βεντάλια. Κάπως, έτσι:

{: .center-image } 
![Διπλώνουμε τα χαρτιά σαν βεντάλια](https://i.imgur.com/7GptNTo.jpg)

Μόλις διπλώσουμε όλο το χαρτί το δένουμε ακριβώς στη μέση με ένα σύρμα πίπας σε κόκκινο χρώμα επίσης για να μην φαίνεται!

{: .center-image } 
![Δένουμε το χαρτί στη μέση](https://i.imgur.com/SNk4RIY.jpg)

Για πιο ωραίο αποτέλεσμα, μπορούμε να κόψουμε τις δυο άκρες είτε στρογγυλά είτε σχηματίζοντας γωνία.

{: .center-image } 
![Κόβουμε τις άκρες](https://i.imgur.com/bLAQlva.jpg)

## ΒΗΜΑ 4:

Ακολούθως ανοίγουμε τις δυο πλευρές της βεντάλιας και αρχίζουμε να τραβάμε ένα, ένα τα χάρτινα κόκκινα φύλλα. Κάπως έτσι:

{: .center-image } 
![Τραβάμε τις άκρες](https://i.imgur.com/mheNf5A.jpg)

## ΒΗΜΑ 5:

Αφού φτιάξουμε αρκετά πομ πομ, αρχίζουμε να τα κολλάμε από κάτω προς τα πάνω στον αριθμό μας, προσέχοντας να μην αφήσουμε κανένα κενό.

{: .center-image } 
![Τραβάμε τις άκρες](https://i.imgur.com/8zvHdeW.jpg)

Κάνουμε ακριβώς την ίδια διαδικασία και με τα μαύρα πομ-πομ. Προφανώς τα μαύρα θα είναι πολύ λιγότερα από τα κόκκινα. Και τα κολλάμε στα δυο στρογγυλά χαρτόνια και στις δυο όψεις! 

# Στάδιο 3:

Σαν τελικό φινίρισμα φτιάχνουμε με έξι κομμάτια από  το λευκό γκοφρέ χαρτί έναν φιόγκο και το δένουμε στη μέση με ένα κόκκινο σύρμα πίπας. Και κολλάμε τον φιόγκο στα αυτιά της μίνι.

Έτσι, πετύχαμε ένα καταπληκτικό αποτέλεσμα για την μικρή μας πριγκίπισσα! 

{: .center-image } 
![Έτοιμο το νούμερο 1](https://i.imgur.com/NK8feCA.jpg)

Για να φτιάξετε τα σημαιάκια θα χρειαστείτε:

* κόκκινο, μαύρο και πουά χαρτόνι
* λευκό και μαύρο αφρώδες χαρτί
* σπάγκο
* μολύβι, ψαλίδι, μονωτική και κόλλα σιλικόνης 

## ΒΗΜΑ 1:

{: .center-image } 
![Τα υλικά για τα σημαιάκια](https://i.imgur.com/sK3uF7O.jpg)

Αρχικά κόβουμε με το κόκκινο χαρτόνι ίδια τρίγωνα 20cm ύψος.

Με το μαύρο χαρτόνι κόβουμε κύκλους 8 cm. 

## ΒΗΜΑ 2:

Στο πάνω μέρος των κόκκινων τριγώνων κολλάμε τους μαύρους κύκλους.

{: .center-image } 
![Κολλάμε τους μαύρους κύκλους](https://i.imgur.com/S4UUW8c.jpg)

## ΒΗΜΑ 3:

Για να φτιάξουμε τον φιόγκο αρχικά σχεδιάζουμε στο πουά χαρτόνι ένα σχήμα που μοιάζει με “γυαλιά”.

{: .center-image } 
![Σχεδιάζουμε το φιόγκο](https://i.imgur.com/J4WBJEx.jpg)

Έπειτα διπλώνουμε τις δυο πλευρές και με την κόλλα σιλικόνης τα κολλάμε ακριβώς στο κέντρο.

{: .center-image } 
![Κολλάμε τις άκρες](https://i.imgur.com/IZEpydH.jpg)

Το κόκκινο χαρτόνι είναι διπλής όψεως, έτσι στην αντίθετη πλευρά κόβουμε ορθογώνιες λωρίδες και τις κολλάμε ακριβώς στο κέντρο του φιόγκου.

{: .center-image } 
![Κολλάμε τις ορθογώνιες λωρίδες](https://i.imgur.com/wGNhDs9.jpg)

Και κολλάμε τους φιόγκους ακριβώς στο κέντρο, ανάμεσα στα δυο αυτιά.

## ΒΗΜΑ 4:

Με το λευκό αφρώδες χαρτί κόβουμε τα γράμματα του ονόματος και τα κολλάμε ακριβώς στο κέντρο της κάθε σημαίας. Έπειτα με το μαύρο αφρώδες χαρτί κόβουμε το κεφαλάκι της μίνι και κολλάμε ένα κόκκινο φιογκάκι ανάμεσα στα αυτιά της.

## ΒΗΜΑ 5:

Τέλος, κολλάμε τα σημαιάκια πάνω σε έναν σπάγκο με απόσταση περίπου 5cm. Για να είμαστε σίγουροι ότι οι σημαίες μας δεν θα ξεκολλήσουν, πίσω από κάθε σημαιάκι κολλάμε πάνω στον σπάγκο μια μονωτική ταινία, κατά προτίμηση στο χρώμα της σημαίας.

{: .center-image } 
![Κολλάμε τα σημαιάκια](https://i.imgur.com/nGJWxFY.jpg)

Έτοιμο και αυτό!!!!

{: .center-image } 
![Έτοιμα τα σημαιάκια](https://i.imgur.com/zgPWalR.jpg)

Τέλος, θα σας δείξω πως να φτιάξετε στικ για να στολίσετε τα φαγητά του μπουφέ, και αυτά με τη μορφή της μίνι.

Για τα στικ θα χρειαστείτε:

{: .center-image } 
![Έτοιμα τα σημαιάκια](https://i.imgur.com/yfFzFBB.jpg)

* κόκκινο και μαύρο κάνσον χαρτόνι
* κόκκινη και λευκή κορδέλα
* ξύλινα καλαμάκια από σουβλάκι 
* μολύβι, ψαλίδι και κόλλα σιλικόνης

## ΒΗΜΑ 1:

Με το κόκκινο και το μαύρο κάνσον κόβουμε το κεφάλι της μίνι, το οποίο αποτελείται από τρεις κύκλους. Έναν μεγάλο, με διάμετρο περίπου 6cm και δυο μικρότερους διαμέτρου 4cm. Για κάθε στικ χρειαζόμαστε 2 κεφάλια μίνι.

Με την κόκκινη και λευκή κορδέλα φτιάχνουμε φιόγκους.

## ΒΗΜΑ 2:

Παίρνουμε το ένα κεφάλι μίνι και το κολλάμε πάνω στο στικ. Έπειτα, κολλάμε το άλλο κεφάλι της μίνι.

{: .center-image } 
![Κολλάμε το κεφάλι στο στικ](https://i.imgur.com/kJKaSoe.jpg)

## ΒΗΜΑ 3: 

Στη συνέχεια κολλάμε τον φιόγκο ανάμεσα στα αυτιά της κάθε μίνι.

{: .center-image } 
![Κολλάμε τον φιόγκο](https://i.imgur.com/Q6bnAE1.jpg)

Τα κόκκινα φιογκάκια τα βάζουμε στα μαύρα στικ ενώ τα λευκά στα κόκκινα στικ.

{: .center-image } 
![Κολλάμε τον φιόγκο](https://i.imgur.com/9Dvwc84.jpg)

Έτοιμα και τα στικ μας! 

{: .center-image } 
![Έτοιμοι για το πάρτυ!](https://i.imgur.com/jePoPXg.jpg)

Καλή σας επιτυχία και καλές κατασκευές!

Περιμένω με ανυπομονησία και αυτή τη χρονιά να μας στείλετε και τις δικές σας κατασκευές!!! 