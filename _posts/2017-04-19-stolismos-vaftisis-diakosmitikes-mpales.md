---
layout: post
comments: true
title: Βάπτιση πεταλούδα - διακοσμητικές μπάλες
description: Δείτε πως διακοσμήσαμε τη βάφτιση με θέμα πεταλούδα
cinema_url: https://i.imgur.com/73XDTXH.jpg
tags: [Βαφτίσεις]
---

Έφτασα να σας παρουσιάσω επιτέλους και το τελευταίο κομμάτι σχετικά με τη βάπτιση με θέμα την πεταλούδα! Αυτό το άρθρο, βέβαια θα μπορούσε να αποτελέσει και ένα ξεχωριστό άρθρο αφού μπορεί να αποτελέσει και φωτιστικό σε ένα κοριτσίστικο δωμάτιο! 

Αυτές τις διακοσμητικές μπάλες, μπορείς να τις βρεις πολύ εύκολα στο εμπόριο σε διάφορες τιμές αλλά και σε διαφορετικά υλικά! Μπορεί να είναι φτιαγμένες από ένα απλό ρυζόχαρτο μέχρι και από ένα φίνο πανάκριβο υλικό. Αυτή είναι δική σας επιλογή! Επίσης μπορούμε να κατασκευάσουμε και μόνοι μας μια τέτοια μπάλα. Αυτό όμως θα σας το δείξω σε ένα επόμενο άρθρο! 

Ας ξεκινήσουμε λοιπόν!

{: .center-image } 
![Το υλικά μας](https://i.imgur.com/Rrl4fcl.jpg)
*Το υλικά μας*

Θα χρειαστείτε:

* χάρτινες μπάλες 
* πολύχρωμα χαρτόνια σε όποια απόχρωση θέλετε! (εγώ επέλεξα χαρτιά στις αποχρώσεις του ροζ και του μπεζ)
* κορδέλες
* ψαλίδι και κόλλα σιλικόνης

## Βήμα 1

Αρχικά, βγάζουμε την μπάλα από την συσκευασία και της δίνουμε δίνουμε την τελική της μορφή, τοποθετώντας κάθετα το ορθογώνιο σύρμα ώστε να τεντώσει και να γίνει ολοστρόγγυλη!

{: .center-image } 
![Χάρτινες μπάλες](https://i.imgur.com/jnup2FJ.jpg)
*Χάρτινες μπάλες*

## Βήμα 2

Στη συνέχεια, αφού σχεδιάσουμε στα χαρτόνια θα κόψουμε πεταλούδες σε διάφορα μεγέθη και διάφορες αποχρώσεις! Για να δώσουμε λίγη λάμψη στην κατασκευή μας μπορούμε να κολλήσουμε στο “σώμα” της κάθε πεταλούδας μας ή σε μερικές από τις πεταλούδες μας μερικά στρας σε ουδέτερη απόχρωση(ασημί ή χρυσά) ή σε κάποια έντονη απόχρωση ώστε να κάνει αντίθεση. Εναλλακτικά θα μπορούσαμε να κολλήσουμε πέρλες ή και χρυσόσκονη.

## Βήμα 3

Με τη βοήθεια της θερμόκολλας σιλικόνης κολλάμε τις πεταλούδες μας σε τυχαία θέση αλλά με φορά από την κάτω μεριά της μπάλας προς την επάνω έτσι ώστε να μοιάζει να πετούν κατά ομάδες.

{: .center-image } 
![Κολλάμε τις πεταλούδες](https://i.imgur.com/hIw19CJ.jpg)
*Κολλάμε τις πεταλούδες*

**ΠΡΟΣΟΧΉ:** Η κόλλα σιλικόνης ανεβάζει ιδιαίτερα υψηλή θερμοκρασία και είναι πολύ εύκολη ακόμη και για άτομα με μεγάλη εμπειρία να καούν.

## Βήμα 4

Για τη συνέχεια κρατάω το αγαπημένο μου βήμα, μιας και είμαι λάτρεις της κορδέλας σε οποιαδήποτε μέγεθος και υφή. Έτσι λοιπόν, κόβουμε κορδέλες σε δύο μεγέθη, και πλατιές και πια στενές αλλά στην ίδια απόχρωση και μια σε αντίθετη απόχρωση. Την δένουμε αρκετά σφιχτά στο σιδεράκι της κάτω πλευράς της μπάλας μας και τις αφήνουμε να κρέμονται. Προσέχουμε ώστε τις κορδέλες μας να τις έχουμε κόψει σε διαφορετικά μήκη.

{: .center-image } 
![Κολλάμε τις κορδέλες](https://i.imgur.com/dxGzVYh.jpg)
*Κολλάμε τις κορδέλες*

Με τον τρόπο αυτό δίνουμε μήκος στην μπάλα μας και με ελάχιστο αέρα της δίνουμε και κίνηση που αποτελεί για τα παιδιά μια μαγική, παραμυθένια εικόνα!

Και έτοιμη η μπάλα μας!!!!

{: .center-image } 
![Έτοιμη η μπάλα μας](https://i.imgur.com/yvRGO3W.jpg)
*Έτοιμη η μπάλα μας*

Καλή επιτυχία!!!!! 

Περιμένω να δω και την δική σας προσπάθεια!!!!