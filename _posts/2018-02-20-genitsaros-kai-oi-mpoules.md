---
layout: post
comments: true
title: Ο Γενίτσαρος και οι Μπούλες
description: Μια διαδρομή σε αποκριάτικες παραδόσεις
cinema_url: https://i.imgur.com/PVXF8RE.jpg
tags: [Χειροτεχνίες, Εργαστήρι Παραμυθιού]
---

Με το μεγάλο μας τμήμα λόγο αποκριάς αποφασίσαμε να κάνουμε 	 που έχουμε στην Ελλάδα. Αρχικά ανεβήκαμε ως τη Νάουσα και στο έθιμο με τους Γενίτσαρους και τις Μπούλες. 

Αποτελεί ένα από τα παλαιότερα έθιμα της Βόρειας Ελλάδας και εξίσου εντυπωσιακό. Οι ρίζες του μας ταξιδεύουν στην Αρχαία Ελλάδα και στον θεό Διόνυσο. 

Καλό θα ήταν σε αυτό το σημείο να αναφέρω κάποια πράγματα σχετικά με το έθιμο. Επί τουρκοκρατίας όπως είναι σε όλους μας γνωστό οι Τούρκοι συνήθιζαν ανα τακτά χρονικά διαστήματα να κάνουν “παιδομάζωμα”. Οι Ναουσαίοι όμως δεν το δέχονταν εύκολα, έτσι αντιστάθηκαν στους Τούρκους και έφτασαν σε σημείο να σκοτώσουν τον Τούρκο διοικητή, και να γλυτώσουν τα αθώα παιδιά. Την επόμενη μέρα όμως, ήρθαν ξανά οι Τούρκοι και για εκδίκηση αφάνισαν όλους τους άνδρες. Την επόμενη κιόλας χρονιά, για να διαμαρτυρηθούν οι νεαροί άνδρες της Νάουσας ντύθηκαν με την στολή του Γενίτσαρου και της Μπούλας και περιφέρονταν στους δρόμους και τις πλατείες έτσι ώστε να δείξουν την έντονη δυσαρέσκεια τους.

Από τότε και ως σήμερα το έθιμο καθώς και οι στολές διατηρούνται ακριβώς ίδια και η παράδοση συνεχίζεται...Κάθε Κυριακή της Αποκριάς οι Ναουσαίοι από μικρά παιδιά έως μεσήλικες, ακόμη και ηλικιωμένους ντύνονται Γενίτσαροι και Μπούλες και βγαίνουν  στους δρόμους της πόλης καταλήγοντας στην κεντρική πλατεία χορεύοντας και τραγουδώντας μόνο παραδοσιακά, τοπικά τραγούδια των ημερών.

Ας μην πλατειάζω όμως. Εγώ στην τάξη, έδειξα φωτογραφίες και βίντεο από τη Νάουσα στα παιδιά, διερεύνησα αν υπάρχει κάποια σχετική εικόνα ή άκουσμα από το έθιμο αυτό και αφού τους διηγήθηκα την ιστορία, κάναμε αναπαράσταση των ιδιαίτερων χαιρετισμών τους και χορευτικών φτιάξαμε τις δύο μάσκες. Κανονικά οι μάσκες αυτές είναι πήλινες και έχουν έναν ολόκληρο εξοπλισμό ώστε να στηρίζονται εμείς τις κάναμε από χαρτί βέβαια αλλά το αποτέλεσμα είναι εξαιρετικό!

Για να φτιάξουμε τις μάσκες θα χρειαστούμε:

* κάνσον χαρτόνι κυρίως λευκό αλλά και χρωματιστό 
* και γκοφρε.

## ΒΗΜΑ 1:

Αρχικά κόβουμε μάσκες που το σχήμα τους και οι διαστάσεις τους να μοιάζουν με αληθινό πρόσωπο.

{: .center-image } 
![Κόβουμε τις μάσκες](https://i.imgur.com/L1ElQ5L.jpg)

Στη συνέχεια αρχίζουμε να του δίνουμε μορφή. φτιάχνοντας τα χαρακτηριστικά του προσώπου. Προσέχουμε πως και οι δυο μάσκες έχουν αδρά χαρακτηριστικά, τα οποία είναι σχεδόν ίδια. Πολύ μικρά μάτια (ώστε να μην αναγνωρίζεται ο μεταμφιεσμένος) με χοντρά έντονα φρύδια,  μεγάλη μύτη και κατακόκκινα στρογγυλά μάγουλα. Η επιδερμίδα είναι αυστηρά λευκή.

{: .center-image } 
![Σχεδιάζουμε τις μάσκες](https://i.imgur.com/EwZ3T5v.jpg)

## ΒΗΜΑ 2:

Στη μορφή του Γενίτσαρου σχηματίζουμε ένα μεγαλοπρεπές μουστάκι που δεσπόζει στο πρόσωπό. Και το βάφουμε με έντονο μαύρο χρώμα.

{: .center-image } 
![Σχεδιάζουμε το μουστάκι](https://i.imgur.com/Cq65gm2.jpg)

Δεν παραλείπουμε να κολλήσουμε ένα γκοφρέ χαρτί ώστε μα μοιάζει με μαντήλι. 

{: .center-image } 
![Κολλάμε το μαντήλι](https://i.imgur.com/5g3rcos.jpg)

## ΒΗΜΑ 3:

Για τις Μπούλες, βάφουμε τα χείλη κατακόκκινα και τα κάνουμε να μοιάζουν σαν να στέλνουν φιλί. 

{: .center-image } 
![Κάνουμε φιόγκους](https://i.imgur.com/xgEfPB9.jpg)

Επίσης, στην μορφή της Μπούλας αντί για κάποιο μαντήλι στο κεφάλι κολλάμε χρωματιστά λουλούδια σε διάφορα μεγέθη ώστε να στολιστεί και να μοιάζει με ύφη. 

Έτοιμες οι μάσκες μας!!! Εμείς το αναβιώσαμε το έθιμο και το ευχαριστηθήκαμε! Φορέσαμε τις μάσκες μας, παίξαμε, χορέψαμε και δώσαμε την υπόσχεση κάποια Κυριακή της Αποκριάς να πάμε στη Νάουσα για να τα δούμε όλα αυτά κι από κοντά και να τα βιώσουμε.

{: .center-image } 
![Κάνουμε φιόγκους](https://i.imgur.com/2Xs1Lih.jpg)

Καλή επιτυχία και καλή διασκέδαση!!!!