---
layout: post
comments: true
title: Αποκριάτικο καπέλο Λαγουδάκι
description: Ετοιμάστε αποκριάτικο καπέλο
cinema_url: https://i.imgur.com/Xedqruj.jpg
tags: [Χειροτεχνίες, Εργαστήρι Παραμυθιού]
---

Το Τριώδιο έχει ανοίξει εδώ και καιρό και οι απόκριες είναι προ των πυλών. Έτσι, και στο Εργαστήρι Παραμυθιού γιορτάζουμε μαζί με τα παιδιά την πιο παιχνιδιάρικη και πολύχρωμη γιορτή που είναι γεμάτη μεταμφιέσεις, παιχνίδια, χορούς και παιχνίδια! Η Πρώτη μας κατασκευή με το πολύ μικρό μας τμήμα είναι ένα αποκριάτικο καπέλο με αυτιά λαγού. Με μια κόκκινη μυτούλα και μερικά μουστάκια στα μάγουλα τα παιδιά μεταμορφώθηκαν σε καταπληκτικούς λαγούς που χοροπηδούσαν συνέχεια!

Ας ξεκινήσουμε, για τα καπέλα χρειαστήκαμε:

{: .center-image } 
![Τα υλικά μας](https://i.imgur.com/AVI10Vp.jpg)

* χάρτινα πιάτα
* βελουτέ χαρτί σε ροζ απόχρωση
* κάνσον χαρτόνι σε απόχρωση της αρεσκείας σας (εγώ προτίμηση το κίτρινο)
* και λίγη κορδέλα

## ΒΗΜΑ 1:

Αρχικά σχεδιάζουμε στο πιάτο με ένα μολύβι δύο αυτιά, αρκετά μακρυά!

{: .center-image } 
![Παίρνουμε το πίατο](https://i.imgur.com/fcvkZIz.jpg)

Με τη βοήθεια ενός χαρτοκόπτη αρχικά και του ψαλιδιού στη συνέχεια κόβουμε το περίγραμμα των αυτιών.

{: .center-image } 
![Κόβουμε το πίατο](https://i.imgur.com/oxNKGQ6.jpg)

{: .center-image } 
![Κόβουμε το πίατο](https://i.imgur.com/FtudR16.jpg)

{: .center-image } 
![Κόβουμε το πίατο](https://i.imgur.com/sod0N3K.jpg)

## ΒΗΜΑ 2:

Στη συνέχεια με το ροζ βελουτέ χαρτί κόβουμε μακρόστενα αυτιά, λίγο μικρότερα από τα αυτιά του πιάτου.

{: .center-image } 
![Κόβουμε τα αυτιά](https://i.imgur.com/VGA5K4X.jpg)

Και τα κολλάμε ακριβώς στο κέντρο και προς τα κάτω στο πιάτο.

{: .center-image } 
![Κολλάμε τα αυτιά](https://i.imgur.com/1hZw8Hl.jpg)

Για τα κορίτσια θα φτιάξουμε φιόγκους για να τους κολλήσουμε ανάμεσα στα αυτιά.

## ΒΗΜΑ 3:

{: .center-image } 
![Κάνουμε φιόγκους](https://i.imgur.com/UXSxqzJ.jpg)

Κόβουμε δύο αρκετά μακριές λωρίδες και μια πιο μικρή. Στη μια λωρίδα ψαλιδίζουμε τις δύο άκρες της λωρίδας. Ενώ την άλλη λωρίδα την συράπτουμε ακριβώς στο κέντρο. Έπειτα κολλά με τη μεγάλη με τη μεσαία  και ακριβώς στο κέντρο τους κολλάμε το μικρό κομματάκι κάθετα. Ο φιόγκος μας, μοιάζει κάπως έτσι.

{: .center-image } 
![Κάνουμε φιόγκους](https://i.imgur.com/T3I5V6F.jpg)

## ΒΗΜΑ 4:

Κολλάμε το φιόγκο ανάμεσα στα αυτιά του καπέλου και είναι έτοιμο!!!

{: .center-image } 
![Κολλάμε τους φιόγκους](https://i.imgur.com/Xedqruj.jpg)

Στα αγόρια όπως είναι φυσικό δεν βάλαμε φιόγκο στα αυτιά αλλά έναν φιόγκο - παπιγιόν στο λαιμό! 

{: .center-image } 
![Με παπιγιόν](https://i.imgur.com/mn0hOh9.jpg)

Τα παιδιά το χάρηκαν με την ψυχή τους και φωτογραφήθηκαν ως λαγοί με τεράστια και φωτεινά χαμόγελα! Ακόμη κι αν μας έχουν αποδεκατίσει οι ιώσεις εμείς συνεχίζουμε ακάθεκτοι!

{: .center-image } 
![Έτοιμοι οι μικροί καρναβαλιστές](https://i.imgur.com/NvGjzLf.jpg)

ΚΑΛΗ ΕΠΙΤΥΧΙΑ ΚΑΙ ΚΑΛΕΣ ΑΠΟΚΡΙΕΣ!!!!!