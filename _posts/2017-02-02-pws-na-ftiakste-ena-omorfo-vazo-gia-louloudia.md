---
layout: post
comments: true
title: Πως να φτιάξετε ένα όμορφο βάζο για λουλούδια!
description: Φτιάξτε γρήγορα και εύκολα ένα όμορφο βάζο για λουλούδια
cinema_url: https://i.imgur.com/kOuEHlB.jpg
tags: [DIY]
---

Σήμερα το πρωί άδειασε ένα βάζο από τρόφιμα που είχαμε στο ψυγείο. Βλέποντας το πλυμένο πάνω στον πάγκο της κουζίνας μου ήρθε μια ιδέα! Το μέγεθός του ήταν ιδανικό για να βάλω φρεσκοκομμένα λουλούδια και να στολίσω τραπέζι, το πάσο ή το τζάκι μου.

Πήρα αμέσως το βάζο και το βύθισα σε ζεστό νερό ώστε να φύγει η χάρτινη ετικέτα. Με ένα σφουγγάρι και απαλές κινήσεις σε λίγα λεπτά το βάζο ήταν πεντακάθαρο χωρίς υπολείμματα χαρτιού ή κόλλας . Το καπάκι, αν και δεν θα το χρησιμοποιήσω, μην τον πετάτε, δεν ξέρεις ποτέ που μπορεί να χρησιμεύσει! 

Κάνοντας την σημερινή κατασκευή θέλω να σας δείξω πως μπορούμε να “εκμεταλλευτούμε” ένα αντικείμενο που με μια πρώτη ματιά φαίνεται άχρηστο και το πιο πιθανό (θέλω να πιστεύω) είναι να κατέληγε στον κάδο ανακύκλωσης του γυαλιού.

Για πιο λόγο όμως να ξοδέψετε χρήματα να αγοράσετε ένα βάζο για το λουλούδια σας ενώ μπορείτε να φτιάξετε ένα μόνοι σας; Είναι πραγματικά πολύ εύκολο,και τα υλικά που θα χρησιμοποιήσω είναι πολύ οικονομικά και μπορείς να τα βρεις παντού! Μην φοβάστε να καταπιαστείτε με κάτι τέτοιο. Γιατί θα περάσετε μια δημιουργική μέρα και στο τέλος θα έχετε ένα πανέμορφο, οικονομικό διακοσμητικό βάζο, φτιαγμένο με το δικό σας προσωπικό γούστο και που ταιριάζει τέλεια στο σπίτι σας.

Για να φτιάξετε το βάζο σας θα χρειαστείτε:

* ένα γυάλινο βάζο
* λίγο σπάγκο
* δύο δαντελένιες κορδέλες
* ψαλίδι και κόλλα (σε περίπτωση που δεν έχετε πιστόλι ζεστής σιλικόνης, μπορείτε να χρησιμοποιήσετε κόλλα στιγμής)

{: .center-image } 
![Τα υλικά μας](https://i.imgur.com/62POUqv.jpg)
*Τα υλικά μας*

### Βήμα 1

Αρχικά, αφού στεγνώσουμε καλά το βάζο μας, και φροντίζουμε ώστε να μην έχει μείνει καθόλου υγρασία, διαφορετικά δεν θα μπορούμε να εφαρμόσουμε οποιαδήποτε μορφή κόλλας, κολλάμε στο πάνω μέρος του βάζο εκεί που βιδώνει το καπάκι τον σπάγκο.

{: .center-image } 
![Κολλάμε το σπάγκο](https://i.imgur.com/XRHuhpA.jpg)
*Κολλάμε το σπάγκο*

Αφού βάζουμε κόλλα ανά τακτά χρονικά διαστήματα κολλάμε τον σπάγκο. Θα χρειαστούμε σχεδόν 1 μέτρο. Και το βάζο μας θα έχει αυτή τη μορφή.

{: .center-image } 
![Συνεχίζουμε να δένουμε το σπάγκο](https://i.imgur.com/h27I6uE.jpg)
*Συνεχίζουμε να δένουμε το σπάγκο*

### Βήμα 2

Στη συνέχεια βάζουμε λίγο κόλλα πάνω στο βάζο και κολλάμε την μια άκρη από την πιο σκούρα μπεζ δαντέλα.

{: .center-image } 
![Κολλάμε τη δαντέλα](https://i.imgur.com/fTlxvB1.jpg)
*Κολλάμε τη δαντέλα*

Έπειτα κολλάμε και την ζαχαρή δαντέλα ακριβώς από κάτω της.

{: .center-image } 
![Έτοιμη και η δαντέλα](https://i.imgur.com/5WjZqsl.jpg)
*Έτοιμη και η δαντέλα*

### Βήμα 3

Ακολούθως θα σας δείξω πως να φτιάξετε έναν φιόγκο από τον σπάγκο που είδη χρησιμοποιήσαμε στο χείλος του βάζου.

Αρχικά, τυλίγουμε τον σπάγκο, κρατώντας και στα δύο χέρια μας από ένα “αυτάκι” φιόγκου.

{: .center-image } 
![Τυλίγουμε το σπάγκο κρατώντας τα αυτάκια](https://i.imgur.com/qrYnT7f.jpg)
*Τυλίγουμε το σπάγκο κρατώντας τα αυτάκια*

Έπειτα, τυλίγουμε γύρω από το ένα δάχτυλό μας το “αυτάκι” που κρατάμε στο άλλο χέρι μας.

{: .center-image } 
![Τυλίγουμε το αυτάκι γύρω από το δάχτυλό μας](https://i.imgur.com/XFuC2DH.jpg)
*Τυλίγουμε το αυτάκι γύρω από το δάχτυλό μας*

Τραβάμε και έτοιμο το φιογκάκι μας!

{: .center-image } 
![Έτοιμο το φιογκάκι](https://i.imgur.com/hXDJ1E9.jpg)
*Έτοιμο το φιογκάκι*

Βάζουμε λίγη κόλλα στο βάζο μας και το κολλάμε. Όπου αρέσει στον καθένα! Εμένα μου άρεσε...εδώ!

{: .center-image } 
![Κολλάμε το φιογκάκι όπου μας αρέσει περισσότερο](https://i.imgur.com/XvErnqv.jpg)
*Κολλάμε το φιογκάκι όπου μας αρέσει περισσότερο*

### Βήμα 4

Το βήμα αυτό είμαι προαιρετικό! Αν θέλετε μπορείτε να στολίσετε ακόμη περισσότερο το βάζο σας. Εγώ χρησιμοποίησα αυτά τα όμορφα λουλουδάκια που μοιάζουν με φυσικά στην μορφή και στην υφή. 

{: .center-image } 
![Στολίζουμε ακόμα περισσότερο το βάζο](https://i.imgur.com/IsuIgcj.jpg)
*Στολίζουμε ακόμα περισσότερο το βάζο*

Το βάζο μου πήρε την τελική του μορφή! Εναλλακτικά μπορείτε να χρησιμοποιήσετε πέρλες ή στρας αλλά και τίποτα!

Έβαλα και τα λουλουδάκια μου, και τα βάζο μου στολίζει πια το τζάκι μου!

{: .center-image } 
![Έτοιμο και ήδη στολισμένο το βάζο](https://i.imgur.com/kOuEHlB.jpg)
*Έτοιμο και ήδη στολισμένο το βάζο*

Ελπίζω να σας άρεσε η ιδέα μου και φτιάξετε και εσείς όμορφα βάζα!!!

Περιμένω να μου στείλετε φωτογραφίες με τη δική σας δημιουργία!

Καλή επιτυχία!!!!