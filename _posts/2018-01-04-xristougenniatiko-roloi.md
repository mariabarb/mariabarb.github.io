---
layout: post
comments: true
title: Χριστουγεννιάτικο Ρολόι - Χιονάνθρωπος
description: Για αντίστροφη μέτρηση για τα Χριστούγεννα
cinema_url: https://i.imgur.com/dhCL1G8.jpg
tags: [Χριστούγεννα, Εργαστήρι Παραμυθιού, Χειροτεχνίες]
---

Πόσο χαρούμενοι γινόμαστε όλοι τα Χριστούγεννα και πραγματικά μετράμε αντίστροφα για τον ερχομό τους! Τι πιο χρήσιμο λοιπόν από έναν χιονάνθρωπο με αριθμούς, ο οποίος μοιάζει με ρολόι (όπως μου είπαν και τα παιδιά) και με τη μυτούλα του μας δείχνει πόσες ημέρες απομένουν για τα Χριστούγεννα! Αν θέλουμε βέβαια μπορούμε να μετρήσουμε αντίστροφα και ως την Πρωτοχρονιά!

Ας μην χρονοτριβώ λοιπόν, για να φτιάξουμε την σημερινή κατασκευή μας θα χρειαστούμε:

{: .center-image } 
![Υλικά](https://i.imgur.com/y11vZG6.jpg)

* λευκό, μαύρο και πορτοκαλί κάνσον χαρτόνι
* λίγη κορδέλα
* και διπλόκαρφα!

## ΒΗΜΑ 1:

{: .center-image } 
![Κόβουμε ένα κύκλο](https://i.imgur.com/ws8qq2o.jpg)

Με το λευκό χαρτόνι μας κόβουμε έναν κύκλο διαμέτρου περίπου 10cm. Προσέχουμε όμως την μια πλευρά του κύκλου να την κόψουμε λίγο ώστε να μην είναι ολοστρόγγυλος.

## ΒΗΜΑ 2:

{: .center-image } 
![Κόβουμε το καπέλο](https://i.imgur.com/M7pb9qf.jpg)

Με το μαύρο κάνσον κόβουμε ένα ορθογώνιο με βάση 4 cm  μεγαλύτερη από τον κύκλο μας και ύψος γύρο στα 3cm. Πάνω από αυτό φτιάχνουμε άλλο ένα τετράγωνο ώστε να μοιάζει με καπέλο!

{: .center-image } 
![Στολίζουμε το καπέλο](https://i.imgur.com/iz5AYmE.jpg)

Τα παιδιά μάλιστα, επιστρατεύοντας τη φαντασία τους στόλισαν τα καπέλα των χιοναθρώπων με χρυσά αστεράκια!

## ΒΗΜΑ 3:

{: .center-image } 
![Φτιάχνουμε τη μύτη του χιονάνθρωπου](https://i.imgur.com/VMeThwT.jpg)

Με το πορτοκαλί χαρτόνι φτιάχνουμε τη μύτη του χιονάνθρωπου και με έναν μαρκαδόρο χαράσουμε μικρές καφέ γραμμούλες. Κοντά στη στρογγυλεμένη άκρη της μύτης βάζουμε το διπλόκαρφο.

{: .center-image } 
![Καρφώνουμε τη μύτη](https://i.imgur.com/hYPfC8n.jpg)

Και έπειτα το καρφώνουμε ακριβώς στο κέντρο του λευκού κύκλου.

{: .center-image } 
![Βάζουμε τα μάτια του](https://i.imgur.com/pKTxhdc.jpg)

Μην ξεχάσετε βέβαια να φτιάξετε τα ματάκια του, που μοιάζουν με κουμπάκια.

## ΒΗΜΑ 4:

{: .center-image } 
![Γράφουμε τους αριθμούς](https://i.imgur.com/dhCL1G8.jpg)

Μην ξεχάσετε να γράψετε τους αριθμούς από το 15 ή το 30 και να αφήνετε σωστά κενά, ώστε να μπορούμε να καταλάβουμε που δείχνει ακριβώς η μυτούλα!

Τα παιδιά το διασκέδασαν πολύ και μάλιστα αποφάσισαν να πάρουν τη θέση του χιονάνθρωπου.

{: .center-image } 
![Οι μικροί μας χιονάνθρωποι](https://i.imgur.com/REqFIDx.jpg)

{: .center-image } 
![Οι μικροί μας χιονάνθρωποι](https://i.imgur.com/A5dnAWJ.jpg)

Τα παιδιά στο Εργαστήρι Παραμυθιού απ’οτι μπορείτε να δείτε και μόνοι σας το διασκέδασαν με την ψυχή τους! Καν’τε με τα παιδιά σας, και σας υπόσχομαι ότι θα περάσετε υπέροχα και δημιουργικά  ένα Χριστουγεννιάτικο και βροχερό απόγευμα!