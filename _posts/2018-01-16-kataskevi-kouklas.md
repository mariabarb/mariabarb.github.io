---
layout: post
comments: true
title: Κατασκευή δακτυλόκουκλας - γατούλα
description: Φτιάξτε εύκολα μια κούκλα με τα παιδιά σας
cinema_url: https://i.imgur.com/G9BAwvr.jpg
tags: [Χειροτεχνίες, Εργαστήρι Παραμυθιού]
---

Τα παιδιά χαίρονται πολύ να βλέπουν ή να αγγίζουν το χαρακτήρα του παραμυθιού που αγαπούν. Έτσι και ‘γω, δεν χάνω την ευκαιρία όταν το παραμύθι ή ο μύθος μου το επιτρέπει να φτιάχνουμε τους αγαπημένους ήρωες των παραμυθιών. Αυτή τη φορά πρωταγωνιστής στο παραμύθι μας είναι ένας γατούλης, ο Μίκυ που νόμιζε πως ήταν ποντίκι. 

Αφού διάβασα στα παιδιά το παραμύθι, συζητήσαμε για τις διαφορές των ποντικών και των γάτων, βρήκαμε τι τρώει το καθένα από τα δύο, κάναμε και μια αναφορά στην τροφική αλυσίδα. Έπειτα κάναμε και εμείς οι ίδιοι τα γατάκια...περπατήσαμε στα τέσσερα, νιαουρίσαμε με δυνατή φωνή, αλλά και  με γλυκιά και σιγανή φωνή σαν μικρούτσικα ναζιάρικα γατάκια και στη συνέχεια δώσαμε σάρκα και οστά στον Μίκυ.

Για να φτιάξετε και σεις τον Μίκυ, θα χρειαστείτε:

* κάνσον χαρτόνι σε λευκή απόχρωση, ή ότι άλλο χρώμα θέλετε
* κουνιστά ματάκια 
* κόλλα και ψαλίδι.

## ΒΗΜΑ 1:

{: .center-image } 
![Κόβουμε ένα μεγάλο κύκλο](https://i.imgur.com/dj8NhYN.jpg)

Αρχικά σχεδιάζουμε και κόβουμε έναν μεγάλο κύκλο διαμέτρου 15 cm ενώ στο κάτω μέρος σχεδιάζουμε και κόβουμε κύκλους περίπου 3cm ώστε να μπαίνουν τα δάχτυλα των παιδιών.


## ΒΗΜΑ 2:

Σχεδιάζουμε και κόβουμε επίσης, έναν κύκλο διαμέτρου 8cm και προσέχουμε να του κάνουμε δύο τρίγωνα αυτιά στο πάνω μέρος του. Αυτό θα αποτελέσει το κεφάλι της γάτας μας.

{: .center-image } 
![Φτιάχνουμε το κεφάλι της γάτας](https://i.imgur.com/9w3fZa9.jpg)

## ΒΗΜΑ 3:

Έπειτα κολλάμε το κεφάλι της γάτας με το σώμα

{: .center-image } 
![Κολλάμε το κεφάλι με το σώμα](https://i.imgur.com/gnIvq1p.jpg)

Κολλάμε τα μάτια και ζωγραφίζουμε το εσωτερικό των αυτιών, τη μυτούλα, το στόμα και φυσικά τα μουστάκια της.

## ΒΗΜΑ 4:

{: .center-image } 
![Κόβουμε δύο τρίγωνα](https://i.imgur.com/ggxqzxt.jpg)

Έτοιμος ο Μίκυ! Εγώ επέλεξα να φτιάξω τη γάτα για να μπορέσουν τα παιδιά αν θέλουν να την χρωματίσουν με χρώματα της αρεσκείας τους και να της δώσουν τη μορφή που θέλουν! Απ’ τη στιγμή που έχουμε μια απλή κατασκευή και γίνεται με μεγάλη καθοδήγηση κάπως πρέπει να εκφράσουν και τα παιδιά την δημιουργικότητά τους! Τι καλύτερο λοιπόν από το να εκφραστούν πάνω στο λευκό χαρτί! Και μάλιστα το απόλαυσαν με την καρδιά τους!

{: .center-image } 
![Έτοιμοι οι μικροί μας](https://i.imgur.com/WogE4ul.jpg)

Καλή επιτυχία!!!