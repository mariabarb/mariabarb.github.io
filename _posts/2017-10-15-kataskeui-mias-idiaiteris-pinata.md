---
layout: post
comments: true
title: Κατασκευή μιας ιδιαίτερης πινιάτας!
description: Φτιάξτε βήμα-βήμα μια πινιατα
cinema_url: https://i.imgur.com/2Va6rFF.jpg
tags: [DIY]
---

Το πάρτι, ενός μικρού μου φίλου με θέμα τα ζωάκια είναι σχεδόν έτοιμο! Και ο ίδιος ο εορτάζων μου ζήτησε ως δώρο μια πινιάτα! Βέβαια, ο χρόνος μου ήταν περιορισμένος κι έτσι δεν ακολούθησα τον παραδοσιακό και  χρονοβόρο τρόπο κατασκευής μιας πινιάτας (τον οποίο θα σας δείξω σε κάποιο άλλο άρθρο)!

Για να φτιάξουμε αυτή την παιχνιδιάρικη πινιάτα ελέφαντα θα χρειαστείτε:

* Ένα άδειο χαρτόκουτο
* Έναν σωλήνα από σιφόνι (κατά προτίμηση καινούριο)
* Χαρτί γκοφρέ σε δυο αποχρώσεις (εγώ επέλεξα γαλάζιο και ροζ)
* Αφρώδες υλικό 
* Κόλλα σιλικόνης, και φυσικά
* Γλυκίσματα (όπως καραμέλες, γλειφιτζούρια και ότι άλλο θελήσετε)

## ΒΗΜΑ 1:

{: .center-image } 
![Κόβουμε τα κομμάτια](https://i.imgur.com/6TIRORj.jpg)

Αρχικά, σχεδιάσαμε και κόψαμε το περίγραμμα του κεφαλιού του ελέφαντα, τα αυτιά του και μακρόστενες λωρίδες πάχους περίπου 6cm.

## ΒΗΜΑ 2:

{: .center-image } 
![Κολλάμε το περίγραμμα](https://i.imgur.com/dqrOcTK.jpg)

Στη συνέχεια κολλάμε περιμετρικά στο κεφάλι του ελέφαντα τα μακρόστενα χαρτονένια κομμάτια και ακριβώς από πάνω κολλάμε το δεύτερο κομμάτι από το κεφάλι του ελέφαντα.

{: .center-image } 
![Κολλάμε το πίσω μέρος](https://i.imgur.com/RYzrLXr.jpg)

## ΒΗΜΑ 3:

Αφού ολοκληρώσουμε το βασικό κομμάτι της κατασκευής μας, και αφήσουμε ανοιχτή μια οπή, γεμίζουμε την πινιάτα μας με γλυκίσματα. Και κλείνουμε την οπή.

## ΒΗΜΑ 4: 

{: .center-image } 
![Κολλάμε τα αυτιά](https://i.imgur.com/JjLUtzD.jpg)

Ακολούθως κολλάμε τα αυτιά του ελέφαντα!

Για μεγαλύτερη ασφάλεια κολλάμε στο περίγραμμα του ελέφαντα μας με χαρτοταινία!

Φροντίζουμε να φτιάξουμε  στην κορυφή της κατασκευής μας δυο οπές όπου με τη βοήθειά ενός σύρματος περνάμε το σχοινάκι απ’ όπου θα κρεμάσουμε την πινιάτα μας! 

{: .center-image } 
![Φτιάχνουμε δυο οπές για να κρεμάσουμε τη πινάτα μας](https://i.imgur.com/8kSwrbZ.jpg)

## ΒΗΜΑ 5:

{: .center-image } 
![Φτιάχνουμε τη μύτη](https://i.imgur.com/CUkDS3a.jpg)

Για να περάσουμε στο καλλιτεχνικό κομμάτι πια, αφού κολλήσουμε πρώτα τη μυτη βέβαια. Αρχίζουμε και κόβουμε το γκοφρέ χαρτί σε λωρίδες πάχους 5cm περίπου κι έπειτα κάνουμε κάθετες ψαλιδιές.

{: .center-image } 
![Κολλάμε το γκοφρέ χαρτί](https://i.imgur.com/AUGZWrh.jpg)

Αρχίζουμε να κολλάμε το γκοφρέ χαρτί με φορά από κάτω προς τα πάνω. Τοποθετούμε την κόλλα ακριβώς εκεί που τελειώνει το χαρτί μας κι έτσι συνεχίζουμε. 

{: .center-image } 
![Καλύπτουμε καλά το πλαστικό σωλήνα](https://i.imgur.com/bmuyI28.jpg)

Προσέχουμε να καλύψουμε εντελώς κάθε επιφάνεια του πλαστικού σωλήνα έτσι ώστε να θυμίζει τη μυτούλα του ελέφαντα. 

Όσο αναφορά τα αυτιά:

{: .center-image } 
![Γεμίζουμε το εσωτερικό](https://i.imgur.com/M2U3gTP.jpg)

Αρχικά με ένα μολύβι σχεδιάζουμε το εσωτερικό του αυτιού. Ξεκινάμε να κολλάμε το γαλάζιο γκοφρέ γύρω γύρω και έπειτα γεμίζουμε το εσωτερικό του αυτιού με το φούξια γκοφρέ χαρτί με τον ίδιο τρόπο.

## ΒΗΜΑ 6:

{: .center-image } 
![Γεμίζουμε το εσωτερικό](https://i.imgur.com/vKR95VN.jpg)

Τέλος, με ένα λευκό και ένα μαύρο αφρώδες υλικό σχεδιάζουμε, κόβουμε και κολλάμε τα μάτια του ελέφαντα μας! Μην ξεχάσετε να του κολλήσετε και χαριτωμένα φρυδάκια.

Και η πινιάτα μας είναι έτοιμη για ατέλειωτες ώρες παιχνιδιου και διασκέδασης μικρών αλλά και μεγάλων παιδιών!!!

{: .center-image } 
![Έτοιμη η πινιάτα μας](https://i.imgur.com/2Va6rFF.jpg)

Αυτή η κατασκευή χρειάζεται να έχετε χρόνο και διάθεση για να την ολοκληρώσετε! Αλλά πραγματικά αξίζει τον κόπο αφού προσφέρει μεγάλη χαρά και εκπλήξεις στα μικρά παιδιά!!!!

Καλή επιτυχία και καλή διασκέδαση λοιπόν!!!