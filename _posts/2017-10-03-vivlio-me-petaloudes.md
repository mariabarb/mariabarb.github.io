---
layout: post
comments: true
title: Διακοσμητικό τοίχου για την τάξη σας ή το δωμάτιο του παιδιού σας
description: Χειροτεχνία για βιβλίο από πεταλούδες
cinema_url: https://i.imgur.com/YW0bO3e.jpg
tags: [Εργαστήρι Παραμυθιού]
---

Η νέα σεζόν ξεκινά για το “Εργαστήρι Παραμυθιού” και όλα είναι σχεδόν έτοιμα για να καταφθάσουν οι μικροί μας φίλοι! Σήμερα θα σας παρουσιάσω ένα μικρό δείγμα από την ανανεωμένη μας αίθουσα. Ένα καταπληκτικό διακοσμητικό τοίχου, με ένα ανοιχτό βιβλίο μέσα από το οποίο πετούν πολύχρωμες πεταλούδες! Και αμέσως θα σας παρουσιάσω πως μπορείτε πολύ εύκολα και με απλά υλικά να μεταμορφώσετε, κυριολεκτικά το χώρο σας.

Θα χρειαστείτε:

* Πολύχρωμα κάνσον χαρτόνια
* Χαρτί του μέτρου
* και ένα χαρτόκουτο
* Κόλλα, ψαλίδι, χαρτοκόπτη και χαρτοταινία

Ας ξεκινήσουμε λοιπόν!

# ΒΗΜΑ 1:

{: .center-image } 
![Κόβουμε και ενώνουμε τα κομμάτια](https://i.imgur.com/CzLxmky.jpg)

Αρχικά κόβουμε με τον χαρτοκόπτη μακρόστενα κομμάτια διαστάσεων
70cm x 6cm και τα συναρμολογούσε ώστε να μοιάζει με ένα κουτί. Για να ενώσουμε το μπροστινό με το πίσω κομμάτι χρησιμοποιούμε μικρά χαρτονένια κομμάτια με μήκος περίπου 5cm.

# ΒΗΜΑ 2:

{: .center-image } 
![Ντύνουμε τις πλευρές με κάνσον](https://i.imgur.com/Gs3BaS3.jpg)

Στη συνέχεια ντύνουμε με το καφέ κάνσον χαρτόνι τις τρεις από τις τέσσερις πλευρές του κουτιού μας. Δεν ξεχνάμε βέβαια ακριβώς στη μέση της μακρόστενης λωρίδας να κάνουμε ένα ημικύκλιο ώστε να μοιάζει με ένα ανοιχτό βιβλίο.

# ΒΗΜΑ 3:

Παίρνουμε ένα ορθογώνιο κομμάτι λευκού χαρτιού του μέτρου και αρχίζουμε να το διπλώνουμε μια δεξιά και μια αριστερά όπως ακριβώς φτιάχνουμε και μια βεντάλια.

{: .center-image } 
![Φτιάχνουμε μια βεντάλια](https://i.imgur.com/SMhYlTv.jpg)

Αφού επαναλάβουμε την ίδια διαδικασία τρεις φορές,

{: .center-image } 
![Επαναλαμβάνουμε τι διαδικασία](https://i.imgur.com/7pOpXYf.jpg)

Με μια κόλλα κολλάμε τα τρία κομμάτια μεταξύ τους, και τα κόβουμε έτσι ώστε να μοιάζει με μια όμορφη τεράστια βεντάλια.

{: .center-image } 
![Κολλάμε τα τρία κομμάτια](https://i.imgur.com/0ecd4YE.jpg)

# ΒΗΜΑ 4:

Με μια πιο ισχυρή κόλλα, κολλάμε την τεράστια χάρτινη βεντάλια μέσα στο χάρτινο κουτί.

{: .center-image } 
![Κολλάμε τη βεντάλια μέσα στο κουτί](https://i.imgur.com/2KJf8Yu.jpg)

Με ένα ψαλίδι αρχίζουμε να κόβουμε κάθετα σε κάποια σημεία από τα τσακίσματα της βεντάλιας, και φροντίζουμε ώστε οι απολήξεις να έχουν τριγωνική μορφή.

# ΒΗΜΑ 5:

{: .center-image } 
![Κόβουμε πεταλούδες από πολύχρωμο χαρτί](https://i.imgur.com/V8wjIR1.jpg)

Έπειτα, σε πολύχρωμα κάνσον χαρτόνια (της επιλογής σας) κόβουμε πεταλούδες σε τρία μεγέθη.

# ΒΗΜΑ 6:

{: .center-image } 
![Κολλάμε τις πεταλούδες](https://i.imgur.com/FEcRNNk.jpg)

Έπειτα, κόβουμε τη χαρτοταινία σε μικρά κομμάτια και συνδέουμε τις γωνίες τους ώστε να κολλάνε και από τις δυο όψεις. Εναλλακτικά μπορούμε να χρησιμοποιήσουμε ταινία διπλής όψεως η blue tak (ότι βολεύει καλύτερα τον καθένα από σας)! Και κολλάμε τις πεταλούδες μας, σαν να πετούν βγαίνοντας έξω από το ανοιχτό βιβλίο!

Και να το αποτέλεσμα μας!!!!

{: .center-image } 
![Έτοιμο το βιβλίο μας](https://i.imgur.com/Q5l5zvf.jpg)

Καλή σας επιτυχία!!!!!

Ελπίζω να το κάνετε όλοι σας γιατί είναι τόσο εύκολο και ταυτόχρονα τόσο παραμυθένιο το αποτέλεσμα που τα παιδάκια σας θα το λατρέψουν!!!

Και μην ξεχνάτε, περιμένω πως και πως τις προσπάθειες σας και τις δικές σας δημιουργίες!!!