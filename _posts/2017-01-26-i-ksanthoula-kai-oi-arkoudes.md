---
layout: post
comments: true
title: Εργαστήρι παραμυθιού - Η Ξανθούλα και οι αρκούδες
description: Φτιάξτε και εσείς την αρκουδο-οικογένεια του παραμυθιού
cinema_url: https://i.imgur.com/1ks4vFk.jpg
tags: [DIY, Εργαστήρι Παραμυθιού]
---

Αυτή την εβδομάδα με τα μικράκια μας στο εργαστήρι διαβάσαμε το παραμύθι “Η Ξανθούλα και οι αρκούδες”. Αυτό το παραμύθι το λάτρεψαν οι μικροί μου μαθητές! Η ιστορία με την αρκουδο-οικογένεια με τα τρία καρεκλάκια, τα τρία κρεβατάκια και τα τρία πιάτα σε μικρό, μεγάλο και ακόμη πιο μεγάλο μέγεθος σου δίνουν την ευκαιρία να δείξεις στα παιδιά το μεγάλο και το μικρό αλλά και να μάθουν τον αριθμό 3!

Επίσης τα παιδιά μπορούν να μάθουν να αγαπάνε και να φροντίζουν τα ζώα χωρίς να τα πληγώνουν ή να τους φέρονται άσχημα! 

Αφού αναπαραστήσαμε όλοι μαζί τους ήρωες του παραμυθιού μας, φανταστήκαμε τη συνέχεια του παραμυθιού και τέλος φτιάξαμε την κατασκευή μας! Αυτή τη φορά η κατασκευή μας είναι ένα πανέμορφο και παιχνιδιάρικο αρκουδάκι!

Για την κατασκευή θα χρειαστούμε:

* 2 κάνσον χαρτόνια σε ροζ και καφέ χρώμα
* κουνιστά ματάκια μεσαίου μεγέθους
* διακορευτή
* ψαλίδι, μολύβι, διαβήτη και χάρακα

{: .center-image } 
![Τα υλικά μας](https://i.imgur.com/hj293Uf.jpg)
*Τα υλικά μας*

### Για το σώμα:

Σχεδιάζουμε και κόβουμε στο καφέ χαρτόνι, έναν κύκλο διαμέτρου 14cm 

{: .center-image } 
![Το σώμα για τα αρκουδάκια](https://i.imgur.com/7PkPVwl.jpg)
*Το σώμα για τα αρκουδάκια*

### Για το κεφάλι:

Σχεδιάζουμε και κόβουμε στο καφέ χαρτόνι έναν κύκλο 7cm και στο “πάνω” μέρος του φτιάχνουμε δύο κυκλάκια 3cm, τα οποία είναι τα αυτιά του!

{: .center-image } 
![Το κεφάλι για τα αρκουδάκια](https://i.imgur.com/OKbWwtJ.jpg)
*Το κεφάλι για τα αρκουδάκια*

Στη συνέχεια στο ροζ χαρτόνι σχεδιάζουμε και κόβουμε κύκλους με διάμετρο 3cm.

{: .center-image } 
![Σχηματίζουμε τη μουσούδα](https://i.imgur.com/00VoZZ2.jpg)
*Σχηματίζουμε τη μουσούδα*

Έπειτα κολλάμε τον ροζ κύκλο, που είναι η μουσούδα του ζώου και ζωγραφίζουμε με έναν μαύρο μαρκαδόρο την μυτούλα του και το χαμόγελό του. Κολλάμε και τα μάτια και έτοιμη η ακουδομουρίτσα!!!

{: .center-image } 
![Έτοιμη η μουρίτσα](https://i.imgur.com/zTz8KRv.jpg)
*Έτοιμη η μουρίτσα*

### Για τα χεράκια της αρκούδας μας:

Αρχικά σχεδιάζουμε και κόβουμε δύο κύκλους των 5cm, στο καφέ χαρτόνι.

{: .center-image } 
![Σχηματίζουμε τα χεράκια](https://i.imgur.com/qaoLqdp.jpg)
*Σχηματίζουμε τα χεράκια*

Έπειτα στο ροζ χαρτόνι σχεδιάζουμε και κόβουμε δύο κύκλους διαμέτρου 3cm και με τον διακορευτή κόβουμε από το ροζ χαρτόνι μικρά μικρά κυκλάκια.

{: .center-image } 
![Κόβουμε τους κύκλους στο ροζ χαρτόνι](https://i.imgur.com/npMjBU3.jpg)
*Κόβουμε τους κύκλους στο ροζ χαρτόνι*

Και τα κολλάμε κάπως έτσι 

{: .center-image } 
![Κολλάμε τους ρόζ κύκλους](https://i.imgur.com/tBrcS0T.jpg)
*Κολλάμε τους ρόζ κύκλους*

Για να δώσουμε, τρισδιάστατη διάσταση στην κατασκευή μας κόβουμε 4 λεπτές λωρίδες με το καφέ χαρτόνι και στη συνέχεια αρχίζουμε να τις διπλώνουμε ώστε να φτιάξουμε, ένα κατά κάποιο τρόπο, χάρτινο ελατηριάκι,
 
{: .center-image } 
![Ξεκινάμε να διπλώνουμε](https://i.imgur.com/TuswjHD.jpg)
*Ξεκινάμε να διπλώνουμε*

και συνεχίζουμε με τον ίδιο τρόπο.

{: .center-image } 
![Συνεχίζουμε να διπλώνουμε](https://i.imgur.com/GyzUuY2.jpg)
*Συνεχίζουμε να διπλώνουμε*

Έτσι, έχουμε αυτό το αποτέλεσμα!

{: .center-image } 
![Και να το αποτέλεσμα](https://i.imgur.com/HYDQiUQ.jpg)
*Και να το αποτέλεσμα*

### Για τα ποδια:

Για να κάνουμε τα πόδια ξεκινάμε σχεδιάζοντας και κόβοντας δύο πατούσες!

{: .center-image } 
![Σχηματίζουμε τα ποδαράκια](https://i.imgur.com/TuswjHD.jpg)
*Σχηματίζουμε τα ποδαράκια*

Στη συνέχεια, σχεδιάζουμε και κόβουμε 2 κύκλους 3cm. Και μικρά κυκλάκια κόβοντας το ροζ κάνσον με τον διακορευτή.

{: .center-image } 
![Σχηματίζουμε τα δαχτυλάκια](https://i.imgur.com/Zuqptwf.jpg)
*Σχηματίζουμε τα δαχτυλάκια*

Έτσι, έχουμε, αυτό το αποτέλεσμα!

{: .center-image } 
![Έτοιμα τα ποδαράκια](https://i.imgur.com/wV4fYAq.jpg)
*Έτοιμα τα ποδαράκια*

Τέλος, κολλάμε πάνω στον μεγάλο κύκλο, ο οποίος αποτελεί το σώμα του αρκούδου μας, αρχικά το κεφάλι και στη συνέχεια συμμετρικά τα δυο μικρά ελατήρια με τα χέρια και τα δύο μεγαλύτερα με το πόδια του. 

{: .center-image } 
![Τα κολλάμε συμμετρικά](https://i.imgur.com/ObZD8BD.jpg)
*Τα κολλάμε συμμετρικά*

Και έτοιμος το παιχνιδιάρικο αρκουδάκι μας!!!!

{: .center-image } 
![Έτοιμος ο αρκούδος μας](https://i.imgur.com/rMZ4Ets.jpg)
*Έτοιμος ο αρκούδος μας*

Οι λιλιπούτειοι μαθητές μου, ξετρελάθηκαν με τα αρκουδάκια!!! Έπαιξαν πολύ ώρα βάζοντας τα να συνομιλήσουν, να περπατήσουν ακόμη και να χορέψουν αφού τα πόδια και τα χέρια τους κινούνται!!!!

Προτείνω να τα δοκιμάσετε και περιμένω τα σχόλια σας! Καλή επιτυχία!!!!
