---
layout: post
comments: true
title: Ανοιξιάτικη Κατασκευή με κλαδιά!
description: Μάθετε πως να φτιάξετε ένα ωραίο ανοιξιάτικο διακοσμητικό
cinema_url: https://i.imgur.com/26It6uf.jpg
tags: [DIY]
---

Η Άνοιξη έφτασε, και μαζί με τις ηλιόλουστες μέρες έφερε ανθισμένα δέντρα και ευωδιαστά  λουλούδια! Τα πρώτα δέντρα που γέμισαν τα γυμνά κλαδιά τους με άνθη είναι οι αμυγδαλιές με τα υπόλευκα προς το ροζ χρώμα λουλουδάκια της. 

Βλέποντας λοιπόν τις αμυγδαλιές της αυλής μου μου ήρθε έμπνευση!!! Και από ότι αποδείχθηκε, τα γυμνά κλαδιά στολίζουν τέλεια τη μεγάλη τραπεζαρία του σαλονιού μου! Βέβαια, τα άνθη της αμυγδαλιάς κρατάνε ελάχιστα στο βάζο κι έτσι αποφάσισα τα κλαδιά μου να τα στολίσω με όμορφα λινατσένια λουλούδια που δεν μαραίνονται ποτέ!

Για να φτιάξετε αυτό το ωραίο διακοσμητικό για το σαλόνι ή το καθιστικό σας θα χρειαστείτε:

* ένα μεγάλο βάζο, διάφανο κατά προτίμηση
* κλαδιά, που μπορείτε να βρείτε άφθονα στη φύση
* διακοσμητική άμμο ή χαλίκι στην απόχρωση της αρεσκείας σας. Εγώ έβαλα μπορντώ γιατί ταίριαζε με το σαλόνι μας!
* ένα κομμάτι δαντέλα
* διακοσμητικά λουλούδια και ότι άλλο σας αρέσει να κολλήσετε ή να κρεμάσετε πάνω στα κλαδιά.

Αρχικά, θα γεμίσετε το βάζο σας με δύο συσκευασίες διακοσμητική άμμο! Την ποσότητα της άμμου που θα βάλετε εξαρτάται από το βάρος των κλαδιών. Όσο πιο βαριά είναι τα κλαδιά τόσο περισσότερη διακοσμητική άμμο θα χρειαστείτε! Σε περίπτωση που πάλι γέρνουν ή δεν στέκονται καλά τα κλαδιά μπορείτε να καρφώσετε τα κλαδιά σας πάνω σε ένα σφουγγάρι, που μπορείτε να προμηθευτείτε από ένα ανθοπωλείο ή σε ένα κομμάτι χοντρό φελιζόλ.

{: .center-image } 
![Ετοιμάζουμε τα κλαδιά](https://i.imgur.com/Dlebpew.jpg)
*Ετοιμάζουμε τα κλαδιά*

Για  να δώσετε μια βίντατζ διάθεση στην κατασκευή σας, μπορείτε να κολλήσετε μια ωραία δαντέλα σε υπόλευκη απόχρωση στο πάνω μέρος ή στη μέση του βάζο!

## Για τα λουλούδια

Για τα λινατσένια λουλούδια θα χρειαστείτε:

* λινάτσα
* πέρλες
* ζεστή σιλικόνη
* ψαλίδι

{: .center-image } 
![Τα υλικά μας για τα λουλούδια](https://i.imgur.com/HEwRoqt.jpg)
*Τα υλικά μας για τα λουλούδια*

### Βήμα 1:

Αρχικά κόβουμε τη λινάτσα σε μακρόστενες λωρίδες διαστάσεων 3cm x 15cm

{: .center-image } 
![Κόβουμε τη λινάτσα](https://i.imgur.com/H5zNxIH.jpg)
*Κόβουμε τη λινάτσα*

{: .center-image } 
![Σε λεπτές λωρίδες](https://i.imgur.com/ATCYZkA.jpg)
*Σε λεπτές λωρίδες*

### Βήμα 2:

Παίρνουμε την λωρίδα της λινάτσας και την τοποθετούμε οριζόντια μπροστά μας. Έπειτα κρατώντας την μια άκρη της της διπλώνουμε κάθετα ακριβώς στα 5cm.

{: .center-image } 
![Διπλώνουμε κάθετα](https://i.imgur.com/Q8HH9sD.jpg)
*Διπλώνουμε κάθετα*

Έπειτα, αρχίζουμε να περιστρέφουμε την διπλωμένη άκρη της λινάτσας κυκλικά.

{: .center-image } 
![Περιστρέφουμε τη λινάτσα](https://i.imgur.com/zb5bNAo.jpg)
*Περιστρέφουμε τη λινάτσα*

Στη συνέχεια, για να φτιάξουμε τα πέταλα του λουλουδιού μας, περιστρέφουμε και διπλώνουμε την λινάτσα μας γύρω από το αρχικό σημείο.

{: .center-image } 
![Φτιάχνουμε τα πέταλα](https://i.imgur.com/g38dZ2r.jpg)
*Φτιάχνουμε τα πέταλα*

Ανά τακτά χρονικά διαστήματα κολλάμε με μια σταγόνα σιλικόνης τα πέταλα στον βασικό άξονα για να μην μας φεύγουν. Και συνεχίζουμε με την ίδια τεχνική

{: .center-image } 
![Κολλάμε συστηματικά και συνεχίζουμε](https://i.imgur.com/yc07Pqq.jpg)
*Κολλάμε συστηματικά και συνεχίζουμε*

ως το τέλος της λινατσένιας λωρίδας κολλώντας καλά την απόληξη για να μην μας διαλυθεί το λουλούδι μας!

Η θερμόκολλα βέβαια χρειάζεται τεράστια προσοχή για να μην καείτε! Αναρίθμητες φορές έχω κάψει τα χέρια μου, και ο πόνος προς στιγμήν είναι αφόρητος.

### Βήμα 3:

Σαν τελικό φινίρισμα μπορείτε να κολλήσετε ακριβώς στο κέντρο του λουλουδιού σας μια όμορφη πέρλα λευκή για να κάνει αντίθεση ή στις αποχρώσεις του μπεζ, η επιλογή είναι δική σας.Το μέγεθος πάλι διαφέρει. εγώ έβαλα λευκές πέρλες μεσαίου μεγάθους.

{: .center-image } 
![Έτοιμο το πρώτο άνθος](https://i.imgur.com/yc07Pqq.jpg)
*Έτοιμο το πρώτο άνθος*

{: .center-image } 
![Ετοιμάζουμε και τα υπόλοιπα άνθη](https://i.imgur.com/SQQiloG.jpg)
*Ετοιμάζουμε και τα υπόλοιπα άνθη*

Ορίστε και μερικά από τα λουλούδια μου!

Αν θέλετε να δώσετε και λίγο λάμψη στην κατασκευή σας μπορείτε να κρεμάσετε διάφανα κρυσταλλάκια.

## Για τα κρυσταλλάκια

Για να φτιάξετε τα διάφανα κρυσταλλάκια θα χρειαστείτε:

* Κρυσταλλάκια σε τρία μεγέθη και πέρλες
* διάφανη λεπτή πετονιά
* ψαλίδι

{: .center-image } 
![Τα υλικά για τα κρυσταλλάκια](https://i.imgur.com/wncyvnA.jpg)
*Τα υλικά για τα κρυσταλλάκια*

### Βήμα 1:

Κόβουμε κομμάτια πετονιάς περίπου 10cm και αρχίζουμε να περνάμε μέσα τα κρυσταλλάκια. Ξεκινώντας από το πιο μεγάλο, συνεχίζοντας στο μεσαίο και τελειώνοντας με το μικρό.

{: .center-image } 
![Περνάμε τα κρυσταλλάκια από τη πετονιά](https://i.imgur.com/u2vxGXB.jpg)
*Περνάμε τα κρυσταλλάκια από τη πετονιά*

Εναλλακτικά μπορείτε να βάλετε πέρλες!

{: .center-image } 
![Πέρλες αντί για κρυσταλλάκια](https://i.imgur.com/5yvN76G.jpg)
*Πέρλες αντί για κρυσταλλάκια*

Όταν τελειώσουμε δένουμε έναν κόμπο την άκρη της πετονιάς ώστε να μπορούμε να το κρεμάσουμε.

{: .center-image } 
![Έτοιμο το βάζο](https://i.imgur.com/PZAOBHH.jpg)
*Έτοιμο το βάζο*

Έτοιμο το βάζο!!!!!!

Ελπίζω να το δοκιμάσετε άμεσα!!! Και να δώσετε μια ευχάριστη ανοιξιάτικη διάθεση στο σπίτι σας. Αργότερα θα σας δείξω πως αλλιώς μπορείτε να εκμεταλλευτείτε τα κλαδιά σας!

Καλή επιτυχία!!!! 
Περιμένω τα σχόλια σας και τις εντυπώσεις σας από τις κατασκευές μας!!!