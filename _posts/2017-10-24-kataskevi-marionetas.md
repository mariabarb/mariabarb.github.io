---
layout: post
comments: true
title: Κατασκευή Μαριονέτας
description: Φτιάξτε και εσείς το Λάκη τον Αλεπουδάκη!
cinema_url: https://i.imgur.com/bRAxGNZ.jpg
tags: [Εργαστήρι Παραμυθιού]
---

Στην παραπάνω φωτογραφία βλέπετε τον αγαπημένο μου, Λάκη το αλεπουδάκι με τη μαμά του, την κυρία Νανά! Και ευθύς αμέσως θα σας δείξω πως να φτιάξετε και σεις έναν η και ολόκληρη την οικογένεια! Είναι κάτι πολύ οικονομικό και τόσο όμορφο που ξετρελαίνει όλους τους μικρούς μας φίλους.


Για τον δικό σας Λάκη θα χρειαστείτε:

{: .center-image } 
![Υλικά](https://i.imgur.com/xYPNiB8.jpg)

* Ρολό από χαρτί τουαλέτας (η κουζίνας ανάλογα με το μέγεθος που θέλετε ως τελικό αποτέλεσμα)
* Χαρτί βελουτέ και κάνσον σε πορτοκαλί απόχρωση
* Καπάκια από τελειωμένο αναψυκτικό και
* Σπάγκος
* Βέβαια μην ξεχνάμε την κόλλα, το ψαλίδι μας και τον χάρακα μας

## ΒΗΜΑ 1:

Αρχικά μετράμε και κόβουμε το βελουτέ χαρτί στο μέγεθος του ρολό. Με την κόλλα μας και πολύ προσεκτικά κολλάμε το χαρτί μας πάνω στο ρολό. Ότι περισσεύει εννοείται ότι κόβουμε.

{: .center-image } 
![Μετράμε και κόβουμε το βελουτέ χαρτί](https://i.imgur.com/m8Y26b2.jpg)

## ΒΗΜΑ 2:

{: .center-image } 
![Κάνουμε τρύπες στο ρολό](https://i.imgur.com/yU9GLPK.jpg)

Έπειτα με τον διακορευτή κάνουμε δυο τρύπες χαμηλά στο ρολό και δυο περίπου στη μέση, ώστε να δημιουργήσουμε τις υποδοχές για τα χέρια και τα πόδια της αλεπούς μας.

{: .center-image } 
![Κάνουμε τρύπες στο ρολό](https://i.imgur.com/jzXZZ5t.jpg)

## ΒΗΜΑ 3:

Στη συνέχεια, από τις τρυπίτσες για τα πόδια περνάμε κομμάτια σπάγκου και κάνουμε έναν κόμπο για την κάθε τρύπα Στην άλλη άκρη του σπάγκου περνάμε τα καπάκια που έχουμε ήδη τρυπήσει, κάνοντας ξανά κόμπους κάτω από το κάθε καπάκι.

{: .center-image } 
![Κάνουμε τρύπες για τα πόδια](https://i.imgur.com/RowVrBh.jpg)

Την ίδια διαδικασία κάνουμε και στην περίπτωση των χεριών. Μόνο που αυτή τη φορά κάνουμε έναν απλό κόμπο στο τελείωμα τους.

{: .center-image } 
![Κάνουμε τρύπες για τα χεράκια](https://i.imgur.com/vtjbevn.jpg)

## ΒΗΜΑ 4:

Για την συνέχεια, στο πορτοκαλί κάνσον χαρτόνι σχεδιάζουμε το κεφάλι και την ουρά της αλεπούς.

{: .center-image } 
![Σχεδιάζουμε το κεφάλι και την ουρά](https://i.imgur.com/LeeTmM5.jpg)

Και σχεδιάζουμε τα αυτιά, τη μύτη, τα μουστάκια αλλά και τη φουντωτή ουρά της αλεπουδίτσας μας.

{: .center-image } 
![Ζωγραφίζουμε τις λεπτομέριες](https://i.imgur.com/xZghogX.jpg)

Με έναν άσπρο μαρκαδόρο βάφουμε λευκή την άκρη της ουράς της αλεπούς καθώς επίσης και τα μουστάκια στο κεφάλι της. Με έναν μαύρο ή καφέ μαρκαδόρο ζωγραφίζουμε τη μυτούλα και με το ροζ το εσωτερικό των αυτιών της. Μην ξεχάσουμε να κολλήσουμε τα ματάκια, και έτοιμος ο Λάκης!!!!

{: .center-image } 
![Έτοιμος ο Λάκης και η μαμά του](https://i.imgur.com/jlAE5Ff.jpg)

Εμείς το διασκεδάσαμε πάρα πολύ με τα παιδιά και ελπίζω να περάσετε και σεις το ίδιο καλά!

{: .center-image } 
![Οι μικροί μας φίλοι με τη δική τους μαριονέτα](https://i.imgur.com/oHozXr3.jpg)

Καλη επιτυχία!!!!!

Και μην με ξεχνάτε... περιμένω με αγωνία τα και τις δικές σας ιδέες και κατασκευές!!!