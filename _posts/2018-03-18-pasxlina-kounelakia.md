---
layout: post
comments: true
title: Πασχαλινά Κουνελάκια
description: Αποκριάτικες κατασκευές
cinema_url: https://i.imgur.com/PgakRwq.jpg
tags: [Χειροτεχνίες, Εργαστήρι Παραμυθιού, Πάσχα]
---

Οι μέρες για το Άγιο Πάσχα πλησιάζουν και εμείς στο εργαστήρι έχουμε ξεκινήσει με χαρά τις πασχαλινές κατασκευές. Σήμερα θα σας παρουσιάσω μια πολύ όμορφη, εύκολη και χρηστική κατασκευή με απλά και ανακυκλώσιμα υλικά που ο καθένας έχει στο σπίτι του. 

Στο σημερινό μου άρθρο θα σας δείξω πως να φτιάξετε μια ατομική αυγοθήκη με τη μορφή ενός παιχνιδιάρη κούνελου που θέλει να μας κάνει μια αγκαλιά! Και όλο αυτό χρησιμοποιώντας ένα ρολό από το χαρτί υγείας που τελείωσε! 

Για την αυγοθήκη- λαγό θα χρειαστείτε:

{: .center-image } 
![Τα υλικά μας](https://i.imgur.com/fi8KEHf.jpg)

* ένα ρολό από χαρτί υγείας
* κίτρινο και μαύρο κάνσον χαρτόνι
* κίτρινο γκοφρέ χαρτί
* πομ πον και
* κουνιστά ματάκια

*Σημ.*: Το κίτρινο χρώμα στα χαρτόνια είναι της δικής μου επιλογής. Εσείς μπορείτε να χρησιμοποιήσετε χαρτόνια με ότι χρώμα θέλετε. Μπορείτε ακόμη να χρησιμοποιήσετε χαρτόνια με παραπάνω από ένα χρώματα. 

## ΒΗΜΑ 1:

{: .center-image } 
![Κόβουμε το γκοφρέ χαρτί](https://i.imgur.com/AAayAjg.jpg)

Αρχικά, κόβετε το γκοφρέ χαρτί σε ορθογώνια σε διαστάσεις τέτοιες ώστε να καλύπτει εντελώς το ρολό του χαρτιού υγείας.

{: .center-image } 
![Τυλίγουμε το ρολό](https://i.imgur.com/BzSShvV.jpg)

Τυλίγουμε προσεκτικά το ρολό και αφήνουμε το χαρτί να προεξέχει.

{: .center-image } 
![Κολλάμε την άκρη](https://i.imgur.com/vChD8LE.jpg)

Κολλάμε την άκρη του χαρτιού πάνω στο ρολό και έπειτα τυλίγουμε της άκρες προς τα μέσα για να είναι πιο σταθερή η βάση της κατασκευής μας.

## ΒΗΜΑ 2:

{: .center-image } 
![Κόβουμε δύο πατουσάκια](https://i.imgur.com/64mbAFv.jpg)

Στη συνέχεια, με το κίτρινο κάνσον κόβουμε δύο πατουσάκια με στρογγυλεμένες άκρες. 

{: .center-image } 
![Κολλάμε τα πατουσάκια](https://i.imgur.com/QTxUhT3.jpg)

Και τα κολλάμε στην μια άκρη του ρολό.

## ΒΗΜΑ 3:

{: .center-image } 
![Κολλάμε τα χεράκια](https://i.imgur.com/omhNLvV.jpg)

Έπειτα θα σχεδιάσουμε, κόβουμε και κολλάμε τα χέρια του, περίπου στη μέση του ρολό.

## ΒΗΜΑ 4:

{: .center-image } 
![Σχεδιάζουμε τα αυτιά](https://i.imgur.com/eERLYzi.jpg)

Σχεδιάζουμε και κόβουμε δύο μακρόστενα αυτιά που μοιάζουν με τα αυτιά κουνελιού. Δεν ξεχνάμε να ζωγραφίσουμε με το ροζ, ένα μικρότερο αυτί που να μοιάζει με το εσωτερικό του αυτιού του κουνελιού.

{: .center-image } 
![Κολλάμε τα αυτιά](https://i.imgur.com/x36QVBP.jpg)

Και τα κολλάμε στο εσωτερικό του ρολό στο πάνω μέρος.

## ΒΗΜΑ 5:

{: .center-image } 
![Κόβουμε λεπτές λωρίδες](https://i.imgur.com/XDbzK5e.jpg)

Με το μαύρο κάνσον κόβουμε πολύ λεπτές λωρίδες και τις κολλάμε ανά δύο μεταξύ τους για να μοιάζουν με μουστάκια.

{: .center-image } 
![Κολλάμε τις λωρίδες](https://i.imgur.com/zyFNuzx.jpg)

Και τα κολλάμε στο πάνω μέρος του κουνελιού. Πάνω από τα μουστάκια κολλάμε ένα κόκκινο πομ πον, που είναι η μύτη του κουνελιού. Πάνω από τη μύτη κολλάμε τα κουνιστά ματάκια.

## ΒΗΜΑ 6:

{: .center-image } 
![Βάφουμε τις τελευταίες λεπτομέριες](https://i.imgur.com/PgakRwq.jpg)

Σαν τελικό φινίρισμα βάφουμε με το μαύρο λεπτό μαρκαδόρο φτιάχνουμε τα φρύδια, το μουσουδάκι και τα δύο δόντια του κουνελιού μας. Και έτοιμος!!!!!

Τα παιδιά, ποζάρουν με καμάρι με τις κατασκευές τους στο χέρι.

{: .center-image } 
![Έτοιμοι οι μικροί μας φίλοι](https://i.imgur.com/UpWNz1n.jpg)

Και ανυπομονούν πότε θα βάψουμε τα αυγά για να βάλουν το τυχερό τους αυγό στην σούπερ θήκη- κουνέλι!!!

{: .center-image } 
![Έτοιμοι οι μικροί μας φίλοι](https://i.imgur.com/xAIeN8o.jpg)

{: .center-image } 
![Έτοιμοι οι μικροί μας φίλοι](https://i.imgur.com/OIoKDkb.jpg)

{: .center-image } 
![Έτοιμοι οι μικροί μας φίλοι](https://i.imgur.com/IWuyS3y.jpg)

Μπορείτε να φτιάξετε πολλές θήκες- κουνέλια σε διάφορα μεγέθη για να βάλετε το τυχερό αυγό όλων των μελών της οικογενείας. Και έτσι μπορούμε να φτιάξουμε μια κουνελο- οικογένεια με ίσια μέλη με τη δική σας!

Καλή επιτυχία!

Περιμένω πως και πως να δω και τα δικά σας θήκες- κουνέλια!!!