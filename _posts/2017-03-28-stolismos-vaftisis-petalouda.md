---
layout: post
comments: true
title: Στολισμός Βάπτισης με θέμα "Πεταλούδα"
description: Δείτε πως μπορείτε να φτιάξετε και εσείς ένα βιβλίο ευχών
cinema_url: https://i.imgur.com/DCPFOwl.jpg
tags: [Βαφτίσεις]
---

Η Άνοιξη έχει μπει για τα καλά, και τόσο οι γάμοι όσο οι βαπτίσεις ξεκινούν! Η κάθε γυναίκα, είτε είναι νύφη, είτε είναι μητέρα θέλει κάτι ξεχωριστό για μια τόσο σημαντική μέρα! Κάθε μητέρα, την ημέρα που το παιδάκι της θα μπει στο δρόμο του Θεού, θα ήθελε όλα να είναι τέλεια! Το μυστήριο έτσι κι αλλιώς, είναι από μόνο του επιβλητικό καθώς επίσης και η συγκίνηση των γονιών, των νονών και των παππούδων! 

Δεν θα πρέπει να ξεχνάμε όμως και τον στολισμό του χώρου που αφήνει το προσωπικό στίγμα της μαμάς και θα ήθελε να είναι μοναδικός! Τι πιο μοναδικό από έναν χειροποίητο στολισμό, αφού το χειροποίητο είναι από τη φύση του μοναδικό μιας και όσο και να προσπαθήσεις δεν μπορείς να κάνεις τίποτα ακριβώς ίδιο και για δεύτερη φορά!

Σε αυτή την περίπτωση Βάπτισης, η μαμά ήθελε το θέμα να είναι η πεταλούδα, για να ταιριάζει με το χαριτωμένο κοριτσάκι της Η μαμά ήθελε ο στολισμός να είναι απλός και λυτός χωρίς πολλά πράγματα! Έτσι, κι αλλιώς κάθε άνθρωπος έχει διαφορετική ιδιοσυγκρασία και χαρακτήρα! Εμείς ακολουθούμε πάντα την γνώμη της κάθε μητέρας αφού δική της είναι η μεγάλη στιγμή!

Προτίμησα να χρησιμοποιήσω απλά υλικά και τα περισσότερα από την ίδια την φύση. Η φύση μας δίνει τόσο όμορφα υλικά που δεν τα βάζει καν το μυαλό μας μερικές φορές. Εγώ άλλωστε έχω δείξει πολλές φορές την αδυναμία μου σε ότι προέρχεται από τη φύση!

Στην περίπτωσή μας βέβαια την τοποθέτηση θέλησε να την κάνει η ίδια η μητέρα!

Σε αυτή τη βάπτιση μας ζητήθηκε και φτιάξαμε:

* Το βιβλίο των ευχών
* Τα κασπώ για τον στολισμό των τραπεζιών
* Διακοσμητικές κρεμαστές  μπάλες και,
* Χωνάκια για τα ζαχαρωτά και τις καραμέλες!

Ας ξεκινήσουμε λοιπόν, με το **βιβλίο των ευχών**!!!

{: .center-image } 
![Το βιβλίο ευχών](https://i.imgur.com/uQx2tdR.jpg)
*Το βιβλίο ευχών*

Τι θα χρειαστούμε:

* Βιβλίο Ευχών
* Φούξια λεπτά χαρτιά
* Κορδέλες
* Έναν χρυσό μαρκαδόρο
* Ένα στυλό
* Κόλλα, ψαλίδι και ένα μολύβι

{: .center-image } 
![Τα υλικά μας](https://i.imgur.com/rmTPbaL.jpg)
*Τα υλικά μας*

## Βήμα 1

Αρχικά πήρα ένα βιβλίο ευχών! Το συγκεκριμένο έχει ένα εξώφυλλο φτιαγμένο από ξύλο, και στο εσωτερικό του έχει λεπτά και μαλακά φίνα χαρτιά. Το βιβλίο είναι δεμένο με κρίκους, οι οποίοι εξυπηρετούν το γύρισμα των σελίδων αλλά μας βοήθησαν και στο να συγκρατήσουμε το στυλό!

Λοιπόν, αφού μέτρησα την εμπρός πλευρά του εξωφύλλου, ακριβώς στο κέντρο σχεδίασα μια αρκετά μεγάλη καρδιά, η οποία καταλαμβάνει το ένα τρίτο περίπου της επιφάνειας.

{: .center-image } 
![Σχεδιάζουμε μια μεγάλη καρδιά](https://i.imgur.com/Q2wrAA3.jpg)
*Σχεδιάζουμε μια μεγάλη καρδιά*

## Βήμα 2

Στη συνέχεια σχεδίασα και έκοψα στο φούξια χαρτί, το οποίο είναι αρκετά πιο λεπτό από ένα κάνσον χαρτί, πεταλούδες οι οποίες είναι αρκετά μικρές.

{: .center-image } 
![Σχεδιάζουμε πεταλούδες](https://i.imgur.com/TrnMB0I.jpg)
*Σχεδιάζουμε πεταλούδες*

Αφού κόψετε τις πεταλούδες πρέπει να τσακίσετε αλαφρά τα φτερά τους προς τα πάνω δίνοντας έτσι την αίσθηση ότι πετάει.

{: .center-image } 
![Τσακίζουμε ελαφρά τα φτερά τους](https://i.imgur.com/eWglv4j.jpg)
*Τσακίζουμε ελαφρά τα φτερά τους*

## Βήμα 3

Και τώρα αρχίζει η διασκέδαση! Για μένα τουλάχιστον η διαδικασία όπου τοποθέτησα και κόλλησα τις πεταλουδίτσες αποτέλεσε διασκέδαση. Ξεκινάμε να κολλάμε της πεταλούδες από την μύτη της καρδιάς. Έτσι, δεν θα χάσουμε το αρχικό της σχήμα.

{: .center-image } 
![Κολλάμε τις πεταλουδίτσες](https://i.imgur.com/mct5wNX.jpg)
*Κολλάμε τις πεταλουδίτσες*

Συνεχίζουμε κάνοντας το περίγραμμα της καρδιάς, κολλώντας της έξω-έξω πεταλούδες ακριβώς πάνω στη γραμμή του μολυβιού που αχνοφαίνεται!

{: .center-image } 
![Συνεχίζουμε κάνοντας το περίγραμμα της καρδιάς](https://i.imgur.com/024lF4N.jpg)
*Συνεχίζουμε κάνοντας το περίγραμμα της καρδιάς*

Και έπειτα γεμίστε το εσωτερικό της καρδιάς. Τοποθετήστε όσο το δυνατόν πιο κοντά τις πεταλούδες. Θα χρειαστείς περισσότερες βέβαια αλλά το αποτέλεσμα θα σας εκπλήξει!

Στο τέλος, μην ξεχάσετε την τσαχπινιά! Για να αποφύγω μια τυπική και συνηθισμένη καρδιά πριν το κλείσιμο της καρδιάς κόλλησα μερικές πεταλούδες διάσπαρτες δίνοντας αυτό το αποτέλεσμα.

{: .center-image } 
![Κολλάμε μερικές πεταλούδες διάσπαρτες](https://i.imgur.com/IdptB1G.jpg)
*Κολλάμε μερικές πεταλούδες διάσπαρτες*

## Βήμα 4

Σαν τελικό φινίρισμα έγραψα το όνομα της νεοφώτιστης με χρυσό μαρκαδόρο. Έδεσα κορδέλες σε φούξια και κρεμ αποχρώσεις στον πάνω συνδετικό κρίκο και το φούξια στυλό με την παιχνιδιάρα πεταλούδα στην κορυφή του με μια φούξια κορδέλα στον κάτω κρίκο. Τέλος ψέκασα με γκλίτερ ολόκληρο το βιβλίο!

{: .center-image } 
![Και έτοιμο το βιβλίο ευχών μας](https://i.imgur.com/JJxEE3X.jpg)
*Και έτοιμο το βιβλίο ευχών μας*

Να ζήσεις Αργυρώ - Δήμητρα και να είσαι ένα καλότυχο πλάσμα!

Αυτή μας η κατασκευή θεωρώ πως έχει μικρό βαθμό δυσκολίας! Θέλει κυρίως πολύ κέφι και μεράκι!!! Καλή επιτυχία!

Μην χάσετε το επόμενο άρθρο, για το στολισμό των τραπεζιών!

Αν θέλετε επιπλέον πληροφορίες για τις κατασκευές μας ή κάποιες ιδέες για τη δική σας ξεχωριστή βάπτιση, γάμο ή πάρτι επικοινωνήστε μαζί μας στο email μας!