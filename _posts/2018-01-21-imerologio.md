---
layout: post
comments: true
title: Κατασκευή ημερολογίου
description: Φτιάξτε εύκολα ένα ημερολόγιο
cinema_url: https://i.imgur.com/kvCC7vG.jpg
tags: [Χειροτεχνίες, Εργαστήρι Παραμυθιού]
---

Μιας και διανύουμε ακόμη τον πρώτο μήνα του νέου χρόνου, και με αφορμή ένα παραμύθι με τους μήνες αποφάσισα να φτιάξουμε ένα ημερολόγιο. Έτσι τα παιδιά  θα μάθουν τους μήνες και τις εποχές ευκολότερα καθώς επίσης θα αναγνωρίζουν κάποια βασικά στοιχεία που τους χαρακτηρίζουν. Μάλιστα είπαμε και κάποιες παροιμίες που ταιριάζουν σε κάθε μήνα!

Για να φτιάξουμε αυτό το ημερολόγιο χρειαστήκαμε ελάχιστα υλικά.

* χαρτί κάνσον σε μέγεθος Α4, κατά προτίμηση λευκού χρώματος
* λίγη κορδέλα του χρώματος της αρεσκείας σας
* εικόνες όπου χαρακτηρίζουν τον κάθε μήνα
* μαρκαδόρους, κόλλα, διακορευτή, ψαλίδι και πολύ φαντασία και κέφι

## ΒΗΜΑ 1:

{: .center-image } 
![Σχεδιάζουμε ένα ορθογώνιο](https://i.imgur.com/ifkOcwy.jpg)

Παίρνουμε ένα λευκό χαρτί μεγέθους Α4 και σχεδιάζουμε πάνω του ένα ορθογώνιο διαστάσεων 18χ 20cm και το χωρίζουμε σε τετράγωνα 6 χ 5cm.

{: .center-image } 
![Βάζουμε τους αριθμούς](https://i.imgur.com/xBWWOFf.jpg)

Βάζουμε σε κάθε τετράγωνο έναν αριθμό από το 1 έως το 12. Στο πάνω μέρος του πίνακα γράφουμε την χρονιά που ξεκίνησε.

## ΒΗΜΑ 2:

Στη συνέχεια αφού κάνουμε δύο τρύπες στο πάνω μέρος με τον διακορευτή περνάμε την κορδέλα και κάνουμε έναν κόμπο ώστε να μπορούμε να κρεμάσουμε το ημερολόγιο μας.

{: .center-image } 
![Περνάμε τη κορδέλα](https://i.imgur.com/qNr8Dg1.jpg)

## ΒΗΜΑ 3:

Εκτυπώνουμε και κόβουμε μια εικόνα όπου χαρακτηρίζει κάθε μήνα. Προτιμούμε να είναι σε ασπρόμαυρη μορφή και  δίνουμε στα παιδιά τη δυνατότητα να βάλουν τα δικά τους χρώματα και το δικό τους χαρακτήρα στις εικόνες.

{: .center-image } 
![Κόβουμε μια φωτογραφία για κάθε μήνα](https://i.imgur.com/f9S4CKC.jpg)

Και κολλάμε τους μήνες με τη σειρά τους στον πίνακα. 

{: .center-image } 
![Έτοιμο το ημερολόγιο μας](https://i.imgur.com/kvCC7vG.jpg)

Δεν ξεχνάμε να βάζουμε χρώματα και στο 2018. Εμείς με τα παιδιά, ζωγραφίσαμε στο περίγραμμα του πίνακα που ήταν κενός και κάποια στοιχεία τα οποία χαρακτηρίζουν κάθε εποχή (όπως είναι μερικά φύλλα του Φθινοπώρου, χιονονιφάδες, λουλούδια και αστερίες με κοχύλια).

Μάλιστα με τα παιδιά αποφασίσαμε να κολλήσουμε ένα αυτοκόλλητο αστεράκι πάνω στο μήνα που είναι τα γενέθλιά τους για να το θυμούνται!

Έτοιμα τα ημερολόγια μας!!! Ένα για το δωμάτιο του καθενός μας! 

{: .center-image } 
![Τα ημερολόγια μας](https://i.imgur.com/drguXXw.jpg)

{: .center-image } 
![Τα ημερολόγια μας](https://i.imgur.com/Yik3WdX.jpg)

Καλή διασκέδαση και καλή επιτυχία!!!!

Περιμένω τα σχόλια σας και τις παρατηρήσεις σας αλλά και τις ιδέες σας!!! 