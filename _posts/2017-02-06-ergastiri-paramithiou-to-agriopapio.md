---
layout: post
comments: true
title: Εργαστήρι παραμυθιού - Αγριόπαπια
description: Φτιάξτε και εσείς το αγριόπαπιο του παραμυθιού
cinema_url: https://i.imgur.com/ZPkBI0f.jpg
tags: [Χειροτεχνίες, Εργαστήρι Παραμυθιού]
---

Σήμερα με αφορμή την παγκόσμια ημέρα υδροβιότοπων αποφάσισα να κάνουμε με τα παιδιά το κλασσικό παραμύθι του Χανς Κρίστιαν Άντερσεν “Το Ασχημόπαπο”. Με αυτόν  τον τρόπο ήθελα να ευαισθητοποιήσω τα παιδιά ώστε να αγαπούν και να προστατεύουν τους υδροβιότοπους Αφού τα παρότρυνα να επισκεφτούν τον υδροβιότοπο που έχουμε στην περιοχή μας, δηλαδή τη λίμνη του Μουστού και να παρατηρήσουν τα διάφορα είδη αποδημητικών πτηνών πουλιών που μας επισκέπτονται τους χειμερινούς μήνες. Σκεφτήκαμε με ποιόν τρόπο μπορούμε να τον προστατεύσουμε αρχικά εμείς σαν παιδιά αλλά και γενικότερα σαν κοινωνία.

Αφού λοιπόν διαβάσαμε αυτό το παραμύθι με τις τόσες πολλές εικόνες που κάνουν το νου των παιδιών αλλά και των ενηλίκων να ταξιδεύει. Ο Χανς Κρίστιαν Άντερσεν, αυτός ο μεγάλος παραμυθάς, διδάσκει με τόσο ωραίο και έντεχνο τρόπο στα παιδιά την διαφορετικότητα! Μετά το τέλος του παραμυθιού και πριν το διαχωρισμό ρόλων, δεν έλειψε μάλιστα και η συζήτηση σχετικά με τη διαφορετικότητα και τον τρόπο που μπορεί να την διαχειρίζεται ο καθένας από μας ξεχωριστά. Και με χαροποίησε ιδιαίτερα η ωριμότητα με την οποία αντιμετωπίζουν τη διαφορετικότητα τους σε σχέση με τους άλλους! Γιατί μην ξεχνάτε, οι ψυχούλες των παιδιών είναι τόσο αγνές και ευαίσθητες που δεν πρόκειται να μιλήσουν άσχημα για ένα άλλο παιδί που είναι διαφορετικό αν πρώτα οι ενήλικες δεν τα έχουν “μπολιάσει” με το φθόνο και την κακία που κουβαλούν! Για το λόγο αυτό πρέπει να προσέχουμε πολύ τι λέμε και πως διαχειριζόμαστε τα διάφορα θέματα όταν οι ανήλικοι φίλοι μας είναι παρόντες.

Ας επανέλθουμε όμως στο θέμα μας. μετά το παραμύθι μας φτιάξαμε μια αγριόπαπια σαν αυτές που μπορείς να δεις σε έναν υδροβιότοπο!

Υλικά:

* ένα καφέ, ένα κίτρινο και ένα πράσινο χαρτί κάνσον
* ένα πράσινο χαρτί γκοφρέ
* κουνιστά ματάκια
* μολύβι, μαρκαδόροι, ψαλίδι και κόλλα

{: .center-image } 
![Τα υλικά μας](https://i.imgur.com/70vnhKA.jpg)
*Τα υλικά μας*

### Για το κεφάλι

Αρχικά σχεδιάζουμε και κόβουμε στο πράσινο κάνσον κύκλους διαμέτρου 6 cm

{: .center-image } 
![Έτοιμα τα κυκλάκια μας](https://i.imgur.com/8XJ6BwW.jpg)
*Έτοιμα τα κυκλάκια μας*

Στη συνέχεια, στο κίτρινο κάνσον σχεδιάζουμε και κόβουμε μύτες, οι οποίες πρέπει να είναι κοίλες μπροστά έτσι ώστε να μοιάζουν με το ράμφος της πάπιας!

{: .center-image } 
![Και έτοιμο το κεφάλι της πάπιας μας](https://i.imgur.com/7hTj9PZ.jpg)
*Και έτοιμο το κεφάλι της πάπιας μας*

Έπειτα το κολλάμε στη μέση περίπου του προσώπου της πάπιας και συνεχίζουμε με το κόλλημα των ματιών και έτοιμο το πρόσωπο της ναζιάρας πάπιας μας.

### Για το σώμα

Για το σώμα της πάπιας μας, σχεδιάζουμε και κόβουμε κύκλους διαμέτρου 9cm.

{: .center-image } 
![Σχεδιάζουμε τους κύκλους μας](https://i.imgur.com/5Zgd9s0.jpg)
*Σχεδιάζουμε τους κύκλους μας*

{: .center-image } 
![Κόβουμε τους κύκλους μας](https://i.imgur.com/muGz8OW.jpg)
*Κόβουμε τους κύκλους μας*

Αν θέλετε να δώσετε στην αγριόπαπια σας, μια πιο παιχνιδιάρικη διάθεση, μπορείτε να ανοίξετε δύο τρύπες των 2cm στο κάτω μέρος του σώματος της ώστε να χωρούν τα δάχτυλά σας. Έτσι η αγριόπαπια θα γίνει μια “δαχτυλόκουκλα” όπου τα παιδιά θα της δώσουν ζωή, λόγο και κίνηση! Και θα μοιάζει κάπως έτσι.

{: .center-image } 
![Κόβουμε μικρούς κύκλους για να χωρούν τα δάκτυλά μας](https://i.imgur.com/dTHQaXi.jpg)
*Κόβουμε μικρούς κύκλους για να χωρούν τα δάκτυλά μας*

### Για τα φτερά

Κόβουμε ένα ορθογώνιο 10 χ 8 cm στο γκοφρέ χαρτί και έπειτα το διπλώνουμε σαν βεντάλια.

{: .center-image } 
![Κόβουμε το γκοφρέ χαρτί](https://i.imgur.com/bXD4MN9.jpg)
*Κόβουμε το γκοφρέ χαρτί*

{: .center-image } 
![Και έπειτα διπλώνουμε](https://i.imgur.com/AJaQUzX.jpg)
*Και έπειτα διπλώνουμε*

Στη συνέχεια, αφού το διπλώσουμε το κόβουμε στα δύο και κολλάμε τα φτερά, δεξιά και αριστερά στο σώμα της πάπιας.

{: .center-image } 
![Κολλάμε τα φτερά της πάπιας](https://i.imgur.com/EnFxeRj.jpg)
*Κολλάμε τα φτερά της πάπιας*

Έπειτα κολλάμε το κεφάλι και έτοιμη η αγριόπαπια!!!!

{: .center-image } 
![Και έτοιμη η πάπια μας](https://i.imgur.com/vJbjfA8.jpg)
*Και έτοιμη η πάπια μας*

Δοκιμάστε το και εσείς και στείλτε μου και τις δικές σας προσπάθειες !!! Καλή επιτυχία!