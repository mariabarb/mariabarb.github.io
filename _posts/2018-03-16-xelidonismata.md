---
layout: post
comments: true
title: Χελιδονίσματα
description: Μια διαδρομή σε αποκριάτικες παραδόσεις
cinema_url: https://i.imgur.com/JQRbjBA.jpg
tags: [Χειροτεχνίες, Εργαστήρι Παραμυθιού]
---

Η Άνοιξη έχει έρθει για τα καλά μιας και έχουμε φτάσει πια στα μέσα του Μάρτη. Ο καιρός είναι ζεστός και μοσχοβολάει αρώματα από τα ολάνθιστα λουλούδια και τα χελιδονάκια σιγά σιγά άρχισαν να καταφθάνουν στον τόπο μας αλλά και στο εργαστήρι μας! 

Κάθε παιδί έφυγε με ένα χελιδόνι στα χέρια και με μια υπόσχεση, “Να φροντίζει τα πουλάκια που θα ταξιδέψουν στη χώρα μας, βάζοντάς τους φαγητό και νερό στις αυλές και στα μπαλκόνια τους και να μην χαλάσουν καμία πολύτιμη φωλίτσα!”

Γι’ αυτή την ωραία κατασκευή, που έγινε έναυσμα για να δώσουμε στα παιδιά ένα τόσο ωφέλιμο μήνυμα για τη φύση, θα χρειαστούμε:

{: .center-image } 
![Τα υλικά μας](https://i.imgur.com/1i54LhK.jpg)

* κάνσον χαρτόνια σε μαύρο και κίτρινο χρώμα
* βαμβάκι
* κουνιστά ματάκια και
* κόλλα, ψαλίδι και μολύβι.

# Για το σώμα

## ΒΗΜΑ 1:

{: .center-image } 
![Κόβουμε μια μακρόστενη λωρίδα](https://i.imgur.com/qclBN4E.jpg)

Αρχικά, στο μαύρο κάνσον χαρτόνι κόβουμε μια μακρόστενη λωρίδα όπου στο πίσω μέρος το κάνουμε να μοιάζει με ένα ψαλίδι.  

{: .center-image } 
![Κολλάμε κοντά στην ουρά](https://i.imgur.com/UDVfA8D.jpg)

Παίρνουμε το μπροστά μέρος της λωρίδας και κολλάμε το ⅓ κοντά στην ουρά. Προσέχουμε να μην το τσακίσουμε και να μοιάζει κάπως έτσι:

{: .center-image } 
![Ετοιμάζουμε το σώμα](https://i.imgur.com/tzTUYrX.jpg)

{: .center-image } 
![Ετοιμάζουμε το σώμα](https://i.imgur.com/XFhHZsU.jpg)

Δεν ξεχνάμε να κολλήσουμε το βαμβάκι στην κοιλιά του για να ταιριάζει απόλυτα στο αίνιγμα : “Από πάνω σαν τηγάνι, από κάτω σαν βαμβάκι και από πίσω σαν ψαλίδι. Τι είναι;”

## ΒΗΜΑ 2:

{: .center-image } 
![Ετοιμάζουμε το σώμα](https://i.imgur.com/1W4Hy12.jpg)

Στη συνέχεια, με το μαύρο πάλι χαρτόνι κόβουμε ένα V με στρογγυλεμένες τις άκρες ώστε να μοιάζουν με φτερά

{: .center-image } 
![Ετοιμάζουμε το σώμα](https://i.imgur.com/2a26rNr.jpg)

Και κολλάμε ακριβώς στο κέντρο του σώματος του χελιδονιού τα φτερά.

# Για το κεφάλι

## ΒΗΜΑ 3:

{: .center-image } 
![Ετοιμάζουμε το κεφάλι](https://i.imgur.com/L0v8JjR.jpg)

Για να φτιάξουμε το κεφάλι αρχικά κόβουμε με το μαύρο χαρτόνι ένα ορθογώνιο παραλληλόγραμμο σε διαστάσεις 15χ5 cm.

{: .center-image } 
![Ετοιμάζουμε το κεφάλι](https://i.imgur.com/6hj2AIs.jpg)

Και το γυρίζουμε κολλώντας την αρχή με το τέλος του ορθογώνιου. 

{: .center-image } 
![Ετοιμάζουμε το κεφάλι](https://i.imgur.com/lpKwpc2.jpg)

Για ασφάλεια μπορούμε να το συράψουμε για να το στερεώσουμε και το κολλάμε στο σώμα ακριβώς πάνω από τα φτερά.

## ΒΗΜΑ 4:

{: .center-image } 
![Ετοιμάζουμε το κεφάλι](https://i.imgur.com/l0W1vem.jpg)

Αφού κολλήσουμε τα μάτια ακριβώς στο κέντρο του κεφαλιού. Φτιάχνουμε ένα μικρό και χαριτωμένο ράμφος.

{: .center-image } 
![Ετοιμάζουμε το κεφάλι](https://i.imgur.com/aPfvDjm.jpg)

Κόβοντας στο μπροστινό και στο πίσω μέρος δύο τρίγωνα αφήνοντας όμως στο κέντρο ένα κενό.

{: .center-image } 
![Ετοιμάζουμε το κεφάλι](https://i.imgur.com/JQ46zDh.jpg)

Τσακίζουμε τα δύο τρίγωνα προς την ίδια κατεύθυνση,

{: .center-image } 
![Ετοιμάζουμε το κεφάλι](https://i.imgur.com/5z3Zm1R.jpg)

και το κολλάμε ανάμεσα στα μάτια. 

Έτοιμο το χελιδόνι μας!!!! 

{: .center-image } 
![Έτοιμοι οι μικροί μας φίλοι](https://i.imgur.com/6Asvb2F.jpg)

{: .center-image } 
![Έτοιμοι οι μικροί μας φίλοι](https://i.imgur.com/jI5qTvo.jpg)

Τα παιδιά τρελάθηκαν!! Με τα χελιδόνια μας στο χέρι μάλιστα τραγουδήσαμε τα χελιδονίσματα για να καλωσορίσουμε την Άνοιξη!!!

# Χελιδονίσματα

> “Xελιδόνα έρχεται  
> απ’ τη Mαύρη θάλασσα  
> θάλασσα ν απέρασε  
> έκατσε και λάλησε.  
> Mώρ’ καλή νοικοκυρά  
> σέβα, έβγα στο κελάρι  
> φέρε αυγά σαρακοστιά  
> και σκοινιά πεντηκοστά  
> για να δέσομε το Mάρτη  
> και το τσιλιμπουρδάκι  
> κι αν δεν έχετε αυγά  
> παίρνομε την κλωσσαριά  
> να γεννάει, να κλωσάει  
> και να σέρνει τα πουλιά”


Φτιάξτε και σεις μια χελιδόνα και τραγουδήστε με τα παιδιά σας τα χελιδονίσματα! Θα δείτε πόσο πολύ θα τους αρέσει!!! Καλή επιτυχία!!!!