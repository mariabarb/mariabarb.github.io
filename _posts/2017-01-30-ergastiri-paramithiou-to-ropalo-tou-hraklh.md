---
layout: post
comments: true
title: Εργαστήρι παραμυθιού - Το ρόπαλο του Ηρακλή
description: Λάβετε και εσείς μέρος στους τρομερούς μύθους του Ηρακλή φτιάχνοντας το ρόπαλό του!
cinema_url: https://i.imgur.com/hJKCiDa.jpg
tags: [Χειροτεχνίες, Εργαστήρι Παραμυθιού]
---

Το σημερινό μας μάθημα ήταν αφιερωμένο στον Ηρακλή! Ήταν η τρίτη συνεχόμενη φορά. Αυτή τη φορά αποφάσισα να φτιάξουμε με τα παιδιά το ρόπαλο του Ηρακλή! Είναι δυνατόν, να έχουμε πει τόσο πολλά γι’ αυτόν τον σπουδαίο ήρωα και να μην έχουμε φτιάξει ένα από τα  αντικείμενα που τον χαρακτηρίζουν; 
 
Ο Ηρακλής είχε φτιάξει το ρόπαλο του μόνος του και ήταν το καλύτερο δώρο που είχε κάνει στον εαυτό του. Αφού ήταν ένα από τα σημαντικότερα του όπλα τα οποία κουβαλούσε πάντα μαζί του, και μ αυτό είχε καταφέρει να ολοκληρώσει όλους του τους άθλους!
 
Θα λέγαμε μάλιστα ότι το ρόπαλο αποτελούσε το σήμα κατατεθέν του Ηρακλή. Δεν είναι τυχαίο άλλωστε το γεγονός ότι οι αρχαίοι Έλληνες στις αναπαραστάσεις του αρχηγού των ηρώων και προστάτη της δύναμης και της ρώμης, τον παρουσίαζαν φορώντας την λεοντή του και κρατώντας πάντα το ρόπαλο του.
 
Στην αρχή λοιπόν, μιλήσαμε για την καταγωγή του Ηρακλή και τα πρώτα χρόνια της ζωής του. Έπειτα ασχοληθήκαμε με τους έξι πρώτους άθλους που περιορίζονταν στην Πελοπόννησο και τέλος ασχοληθήκαμε με τους έξι επόμενους που ξεπερνά τόσο τα όρια της Πελοποννήσου όσο και τις χώρας καθώς δυσκολεύουν οι άθλοι του, και τα κατορθώματα του γίνονται ευρέως γνωστά!

Θα αποτελούσε παράλειψη και προσωπική αμέλεια δική μου, αν έστω και στο τέλος δεν δημιουργούσαμε το  ρόπαλο του. Φυσικά το δικό μας δεν ήταν από ξύλο, αλλά ήταν εξίσου όμορφο!

Θα χρειαστούμε:
* Παλιές εφημερίδες
* Χαρτοταινία
* Χαρτί γκοφρέ, σε καφέ απόχρωση
* Ψαλίδι και κόλλα

{: .center-image } 
![Τα υλικά μας](https://i.imgur.com/BT2LTXj.jpg)
*Τα υλικά μας*

### Βήμα 1

Αρχικά παίρνουμε ένα διπλό φύλλο εφημερίδας και το διπλώνουμε δίνοντας του το επιθυμητό σχήμα.

{: .center-image } 
![Διπλώνουμε καλά την εφημερίδα](https://i.imgur.com/KCp31wn.jpg)
*Διπλώνουμε καλά την εφημερίδα*

### Βήμα 2

Συνεχίζουμε να προσθέτουμε φύλλα εφημερίδες, στερεώνοντας όπου κρίνεται απαραίτητο τα φύλλα μεταξύ τους όπου εσείς κρίνεται απαραίτητο. Έτσι προσπαθούμε να το κάνουμε όσο ψηλό και παχύ θέλουμε.

{: .center-image } 
![Δίνουμε όγκο στο ρόπαλό μας](https://i.imgur.com/20KdxOJ.jpg)
*Δίνουμε όγκο στο ρόπαλό μας*

### Βήμα 3

Έπειτα με την χαρτοταινία ξεκινάμε να τυλίγουμε το ρόπαλο μας. Προσέχουμε να μην αφήνουμε κενά.

{: .center-image } 
![Τυλίγουμε το ρόπαλο](https://i.imgur.com/G5SJGKF.jpg)
*Τυλίγουμε το ρόπαλο*

Όσο προχωράμε το τύλιγμα προσπαθούμε να σφίγγουμε όσο πιο πολύ μπορούμε τις εφημερίδες με την ταινία. Έτσι το ρόπαλο μας γίνεται αρκετά σκληρό και δεν θα χαλάσει με τα πρώτα χτυπήματα που θα κάνει το παιδί.

{: .center-image } 
![Σφίγγουμε όλο και περισσότερο](https://i.imgur.com/tSI6nZg.jpg)
*Σφίγγουμε όλο και περισσότερο*

Και καταλήγουμε σε αυτό το σημείο.

{: .center-image } 
![Καλά τυλιγμένο ρόπαλο](https://i.imgur.com/A1yQir2.jpg)
*Καλά τυλιγμένο ρόπαλο*

### Βήμα 4

Στη συνέχεια αρχίζει το κομμάτι της διακόσμησης. Για να μοιάζει το ρόπαλο μας με ξύλινο πρέπει να έχει καφέ χρώμα. Έτσι ξεκινάμε να το περιτυλίγουμε με καφέ γκοφρέ χαρτί.

{: .center-image } 
![Τυλίγουμε το ρόπαλο με το γκοφρέ χαρτί](https://i.imgur.com/sLw2Ou6.jpg)
*Τυλίγουμε το ρόπαλο με το γκοφρέ χαρτί*

όπου χρειάζεται, μπορούμε να κολλάμε με υγρή κόλλα στιγμής.

Και έτοιμο το ρόπαλο μας!

{: .center-image } 
![Έτοιμο το ρόπαλο](https://i.imgur.com/mgnEGdb.jpg)
*Έτοιμο το ρόπαλο*

Για να μοιάζει ακόμη πιο φυσικό θα μπορούσαμε με έναν καφέ σκούρο ή έναν μαύρο μαρκαδόρο να σχεδιάσουμε κάποιες γραμμές ή μερικούς ρόζους επάνω στο ρόπαλο!

{: .center-image } 
![Νάτος και ο πρώτος Ηρακλής](https://i.imgur.com/2ohl4Xi.jpg)
*Νάτος και ο πρώτος Ηρακλής*

Καλή επιτυχία λοιπόν, και ατέλειωτες ώρες παιχνιδιού με τους μικρούς ήρωες εύχομαι! Και μην ξεχνάτε, η γνώμη σας είναι σημαντική για μας! 