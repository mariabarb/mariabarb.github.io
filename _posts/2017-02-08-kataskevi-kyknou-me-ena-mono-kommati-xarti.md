---
layout: post
comments: true
title: Κατασκευή κύκνου με ένα μόνο κομμάτι χαρτί!
description: Μάθετε πως να φτιάξετε ένα κύκνο απλά και γρήγορα
cinema_url: https://i.imgur.com/xVPMPig.jpg
tags: [DIY]
---

Ο κύκνος είναι ένα πολύ καμαρωτό και όμορφο πτηνό! Αποτελεί το βασιλιά των πτηνών. Μια εναλλακτική κατασκευή για το παραμύθι του Χανς Κρίστιαν Άντερσεν “Το ασχημόπαπο”. Σε προηγούμενο άρθρο σας έδειξα την κατασκευή της αγριόπαπιας, η οποία θα ολοκλήρωνε τη διδασκαλία του “ασχημόπαπου”. 

Παρόλα αυτά όμως δεν μπορούσα να αντισταθώ και να μην σας δείξω πως να φτιάξετε πολύ εύκολα και με ελάχιστα υλικά έναν πανέμορφο κύκνο που μοιάζει να κολυμπά στα κρυστάλλινα νερά της λίμνης!

Υλικά:

* ένα λευκό κάνσον
* κουνιστά ματάκια, μικρά σε μέγεθος
* πορτοκαλί και μαύρο μαρκαδόρο
* μολύβι, ψαλίδι και κόλλα

{: .center-image } 
![Τα υλικά μας](https://i.imgur.com/OjdFd4D.jpg)
*Τα υλικά μας*

### Βήμα 1

Αρχικά κόβουμε από το λευκό κάνσον, ένα ορθογώνιο διαστάσεων 16 χ 24 cm

{: .center-image } 
![Κόβουμε το κάνσον](https://i.imgur.com/NsVxK25.jpg)
*Κόβουμε το κάνσον*

Στη συνέχεια το διπλώνουμε στη μέση.

{: .center-image } 
![Το διπλώνουμε στη μέση](https://i.imgur.com/uIfjWhw.jpg)
*Το διπλώνουμε στη μέση*

Έπειτα, επιστρατεύοντας τις καλλιτεχνικές μας ανησυχίες θα πρέπει να σχηματίσουμε έναν κύκνο. Δεν χρειάζεται να είμαστε ζωγράφοι… αν ακολουθήσετε βήμα βήμα με απλές γραμμές το σχέδιο που σας δείχνω θα έχετε 100% επιτυχία!

{: .center-image } 
![Σχηματίζουμε το κύκνο στο χαρτί](https://i.imgur.com/f1AzAWG.jpg)
*Σχηματίζουμε το κύκνο στο χαρτί*

Με το ψαλίδι μας, θα κόψουμε ακριβώς επάνω στις γραμμές του μολυβιού και φροντίζουμε τις διαγώνιες γραμμές να μην τις κόψουμε ως την άκρη για να χαλάσει το σχέδιο.

{: .center-image } 
![Κόβουμε πάνω στις γραμμές](https://i.imgur.com/Rmx4b6m.jpg)
*Κόβουμε πάνω στις γραμμές*

Ζωγραφίζουμε αρχικά με τον πορτοκαλί μαρκαδόρο την μύτη του κύκνου και έπειτα με το μαύρο κάνουμε το περίγραμμα της, μην ξεχάσετε το ρουθούνι του! Και ακολούθως κολλάμε το ματάκι. Κάνουμε το ίδιο και από τις δύο πλευρές του κύκνου!

{: .center-image } 
![Σχηματίζουμε το κεφάλι του κύκνου](https://i.imgur.com/NjXBDyu.jpg)
*Σχηματίζουμε το κεφάλι του κύκνου*

Και φτάσαμε στο πιο “δύσκολο” βήμα της κατασκευής μας. Παίρνουμε τη μύτη που κάνει ο λαιμός του κύκνου και τη μύτη που κάνει το πίσω μέρος του και τα κολλάμε με ελάχιστη κόλλα μεταξύ τους!

{: .center-image } 
![Κολλάμε καλά](https://i.imgur.com/oHX3bYn.jpg)
*Κολλάμε καλά*

Και έτοιμος ο κύκνος μας!!!!!

{: .center-image } 
![Έτοιμος ο κύκνος](https://i.imgur.com/EJBobO0.jpg)
*Έτοιμος ο κύκνος*σ

Να το δοκιμάσετε οπωσδήποτε!!! Είναι πολύ απλό και εντυπωσιακό!!!! Περιμένω τις δικές σας εντυπώσεις!!! Καλή επιτυχία!!!!