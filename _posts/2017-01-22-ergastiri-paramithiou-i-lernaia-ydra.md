---
layout: post
comments: true
title: Εργαστήρι παραμυθιού - Η Λερναία Ύδρα
description: Φτιάξτε και εσείς το τρομερό τέρας της Λερναίας Ύδρας
cinema_url: https://i.imgur.com/cG8odPK.jpg
tags: [DIY, Εργαστήρι Παραμυθιού]
---

Έπειτα από τον πρώτο άθλο του Ηρακλή, το λιοντάρι της Νεμέας δηλαδή, και τη φοβερή και τρομερή μάσκα του λιονταριού που φτιάξαμε πήγαμε στον δεύτερο άθλο και την Λερναία Ύδρα!

Αφού διηγηθήκαμε το μύθο, του τρομερού και εξωπραγματικού αυτού ερπετού με τα 9 κεφάλια. Εντοπίσαμε τους ρόλους, κάναμε κλήρωσε και καθένας πήρε από έναν αρχίσαμε να τον αναπαριστούμε Όσα υφάσματα και καπέλα να χουμε μέσα στην αίθουσα δεν μπορούσαμε να κάνουμε τον μικρό ηθοποιό που ανέλαβε να αναπαραστήσει την Λερναία Ύδρα δεν καταφέραμε να τον κάνουμε να μοιάζει με το τέρας αυτό!

Έτσι, αποφασίσαμε να φτιάξουμε ένα καπέλο, λίγο διαφορετικό από τα άλλα!

Για τη Λερναία Ύδρα θα χρειαστείτε: 

* 2 χαρτιά κάνσον διαστάσεων (50x70) των χρωμάτων της επιλογής σας. Εγώ επέλεξα το πράσινο και το κίτρινο γιατί έτσι φαντάστηκα το τερατώδες ερπετό της λίμνης.
* Ψαλίδι
* μολύβι - μαρκαδόροι
* Κόλλα
* Συρραπτικό και
* Αφρώδες υλικό με γκλίτερ σε διάφορα χρώματα για διακόσμηση

{: .center-image } 
![Τα υλικά μας](https://i.imgur.com/Z5u2ChH.jpg)
*Τα υλικά μας*

### Βήμα 1:

Αρχικά μετράμε το κεφάλι του παιδιού. Στη συνέχεια,σχεδιάζουμε μια λωρίδα μήκους 60cm και πλάτους 4cm, στο πράσινο χαρτόνι. Ακριβώς στη μέση φτιάχνουμε ένα ημικύκλιο, διάμετρο 15cm. Και το κόβουμε!

{: .center-image } 
![Κόβουμε μια λωρίδα](https://i.imgur.com/eTFuWmj.jpg)
*Κόβουμε μια λωρίδα*

### Βήμα 2:

Αφού κάνουμε ένα προσχέδιο σε ένα λευκό Α4, με τα κεφάλια της Λερναίας Ύδρας σε προφίλ και ανφάς (αν βέβαια είστε πολύ καλοί στο σχέδιο, μπορείτε να το κάνετε τα κεφάλια του τέρατος απευθείας στο κάνσον). Στη συνέχεια, τα σχεδιάζουμε στο κίτρινο κάνσον και τα κόβουμε.

{: .center-image } 
![Σχηματίζουμε τα κεφάλια](https://i.imgur.com/SNZqlXN.jpg)
*Σχηματίζουμε τα κεφάλια*

{: .center-image } 
![Κόβουμε τα κεφάλια](https://i.imgur.com/CKNf5rL.jpg)
*Κόβουμε τα κεφάλια*

### Βήμα 3:

Όταν τελειώσουμε με το κόψιμο, χρωματίζουμε τα κεφάλια με χρώματα της αρεσκείας μας. Για να τα στολίσουμε μπορούμε να βάλουμε χρυσόσκονη ή αφρώδες υλικό με γκλίτερ. Και κολλάμε τα κεφάλια στην πράσινη λωρίδα!

{: .center-image } 
![Έτοιμο το τέρας μας](https://i.imgur.com/1f2o4IO.jpg)
*Έτοιμο το τέρας μας*

Και έτοιμη η Λερναία Ύδρα!!! Δεν είναι πολύ τρομακτική;

Καλή επιτυχία! Δοκιμάστε το, και η ικανοποίηση των παιδιών ή των μαθητών σας θα είναι μεγάλη! Στείλτε μου και τις δικές σας προσπάθειες !!!

Τη χαρά του μικρού ηθοποιού μας δεν μπορώ να την περιγράψω!!!!  Και εννοείται ότι δοκίμασαν όλοι αυτό το τρομερό καπέλο- τέρας και η αίθουσα μας γέμισε με τη Λερναία Ύδρα και με τις φωνές του μυθικού τέρατος!!! Το κατά ευχαριστηθήκαμε!