---
layout: post
comments: true
title: Εργαστήρι παραμυθιού - Οι Άθλοι του Ηρακλή
description: Εργαστήρι παραμυθιού - Οι Άθλοι του Ηρακλή - Οδηγός για να φτιάξετε και εσείς μάσκες λιονταριού
cinema_url: https://i.imgur.com/Mqq7QXI.jpg
tags: [Χειροτεχνίες, Εργαστήρι Παραμυθιού]
---

Περνώντας τα Χριστούγεννα, τελείωσαν οι λαμπερές κατασκευές με τις χρυσόσκονες και τα στρας αποφάσισα με τη νέα χρονιά να ασχοληθούμε με την ελληνική Μυθολογία! Έτσι σκέφτηκα να μιλήσουμε για τον πιο γνωστό και αγαπητό, σε μικρούς και μεγάλους, ήρωα της μυθολογίας μας, τον περιβόητο **Ηρακλή**!

Αρχικά πήραμε μια γεύση για τους θεούς και τις θεές του Ολύμπου, τα σύμβολά τους και τη θέση τους στην ελληνική κοινωνία, τους διηγήθηκα για την καταγωγή, τη γέννηση, τα πρώτα χρόνια της ζωής και τα παθήματα του δύσμοιρου του Ηρακλή από την ζηλιάρα Ήρα! Έπειτα ξεκίνησα να διηγούμαι τους άθλους του Ηρακλή, ξεκινώντας με το λιοντάρι της Νεμέας!

Έπειτα γίναμε και μεις μικροί ήρωες, πνίξαμε τα φίδια που έστειλε η Ήρα, επισκεφτήκαμε το μαντείο των Δελφών και τελικά πήγαμε στον Ευρυσθέα για να μας εντολή και να ξεκινήσουμε τους άθλους!

Για το τέλος, άφησα την κατασκευή μας! Φτιάξαμε μια μάσκα με το λιοντάρι της Νεμέας, ώστε να μεταμορφωθούμε σε λιοντάρια! Και τώρα θα σας δείξω βήμα-βήμα πως μπορείτε και εσείς απλά και γρήγορα να φτιάξετε μια τέτοια μάσκα!

### 1. Υλικά
Θα χρειαστούμε: ένα κίτρινο χαρτί κάνσον, καφέ γκοφρέ χαρτί, πιάτα μιας χρήσης κατά προτίμηση κίτρινα, ένα ψαλίδι, έναν χαρτοκόπτη, ένα μολύβι, έναν καφέ μαρκαδόρο και έναν μαύρο ανεξίτηλο μαρκαδόρο.

{: .center-image } 
![Τα απαραίτητα υλικά](https://i.imgur.com/rYwZaIr.jpg)
*Τα απαραίτητα υλικά*

### 2. Τα ματάκια
Αρχικά σημειώνουμε στο προσωπάκι των παιδιών σε ποιο σημείο θα κόψουμε τα μάτια.

{: .center-image } 
![Σχηματίζουμε τα ματάκια](https://i.imgur.com/juNY5mY.jpg)
*Σχηματίζουμε τα ματάκια*

Έπειτα κόβουμε με τον χαρτοκόπτη τα μάτια στο κυρτό μέρος του πιάτου.

{: .center-image } 
![Ανοίγουμε τρύπες για τα ματάκια](https://i.imgur.com/yg8oYhS.jpg)
*Ανοίγουμε τρύπες για τα ματάκια*

### 3. Τα αυτάκια

Σχεδιάζουμε με το μολύβι μας, στο κίτρινο κάνσον δύο αυτάκια και τα κόβουμε.

{: .center-image } 
![Φτιάχνοντας τα αυτάκια](https://i.imgur.com/qpUm3Uz.jpg)
*Φτιάχνοντας τα αυτάκια*

Έπειτα, χρωματίζουμε με τον καφέ μαρκαδόρο το εσωτερικό των αυτιών.

{: .center-image } 
![Ζωγραφίζουμε τα αυτάκια](https://i.imgur.com/Rj6JfNT.jpg)
*Ζωγραφίζουμε τα αυτάκια*

Τέλος, κολλάμε τα αυτιά στο πάνω μέρος του πιάτου, λίγο πιο πάνω και διαγώνια από τα μάτια.

{: .center-image } 
![Κολλάμε τα αυτάκια](https://i.imgur.com/q6wt3yR.jpg)
*Κολλάμε τα αυτάκια*

### 4. Η τρομερή χαίτη

Για να κάνουμε τη χαίτη του λιονταριού, κόβουμε το γκοφρέ χαρτί σε λεπτές λωρίδες, και έπειτα την κάθε λωρίδα με μικρά κομμάτια.

{: .center-image } 
![Κόβουμε λωρίδες από το γκοφρέ χαρτί](https://i.imgur.com/u3nKcDK.jpg)
*Κόβουμε λωρίδες από το γκοφρέ χαρτί*

Και στη συνέχεια, κολλάμε τα κομμάτια του γκοφρέ περιμετρικά, στο στεφάνι του πιάτου.

{: .center-image } 
![Κολλάμε τα κομμάτια περιμετρικά](https://i.imgur.com/39UBY27.jpg)
*Κολλάμε τα κομμάτια περιμετρικά*

### 5. Ολοκλήρωση του έργου!

Εφόσον έχουμε κάνει τα προηγούμενα βήματα, ζωγραφίζουμε με τον ανεξίτηλο μαρκαδόρο τη μύτη, τη μουσούδα και τα δόντια του λιονταριού και έτοιμο το φοβερό και τρομερό λιοντάρι της Νεμέας!

{: .center-image } 
![Το τρομερό λιοντάρι](https://i.imgur.com/Z8ocHmN.jpg)
*Το τρομερό λιοντάρι*

Δοκιμάστε το και εσείς και πείτε μας πως σας φάνηκε! Καλή επιτυχία και κυρίως, καλή διασκέδαση!