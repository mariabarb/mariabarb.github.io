---
layout: post
comments: true
title: Εργαστήρι παραμυθιού - Tα δύο ποντίκια
description: Εργαστήρι παραμυθιού - Tα δυό ποντίκια
cinema_url: https://i.imgur.com/fxfB0VQ.jpg
---

Σήμερα στο εργαστήρι μας, με τους πολύ μικρούς μας φίλους, ηλικίας 2,5 ετών και άνω κάναμε για τα δύο ποντικάκια. Το ζωικό βασίλειο αποτελεί προσφιλές θέμα σ'αυτές τις υλικίες! Τα παιδιά ταυτίζονται με τους ήρωες- ζωάκια και μαθαίνουν έτσι να τα αγαπούν και να τα σέβονται. Στα παιδικά ματάκια φαίνεται απόλυτα φυσιολογικό τα ζώα να μιλούν, να παίζουν, να ζωγραφίζουν ή ακόμη και να μαλώνουν όπως ακριβώς και τα ίδια!Το ποντίκι είναι ένα ιδιαίτερα αγαπητό στα παιδιά παρόλο το μικρό τους μέγεθος και τις αντιδράσεις ενός ενήλικα στη θέα ενός ποντικού! Μην ξεχνάμε βέβαια και ότι και ο Μίκυ Μάους,το πιο αγαπητό καρτούν σε όλα τα παιδιά που μεγάλωσε γενιές και γενιές και αποτέλεσε πηγή έμπνευσης ήταν ένα απλό ποντικάκι!

Με τα παιδιά λοιπόν φτιάξαμε και μεις ποντικάκια! Και στη συνέχεια θα σας δείξω βήμα-βήμα πως να φτιάξετε και σεις ένα τέτοιο όμορφο και χαριτωμένο, χαρτονένιο ποντικάκι!

Θα χρειαστείτε:

* Τρία χαρτόνια κάνσον, ένα μαύρο, ένα ροζ και ένα γκρι. 
* Κουνιστά ματάκια μεσαίου μεγέθους
* Λίγο νήμα της απόχρωσης της επιλογής σας
* Μολύβι, ψαλίδι, χάρακα και φυσικά κόλλα ρευστή ή στικ.

{: .center-image } 
![Τα υλικά μας](https://i.imgur.com/irg2D7s.jpg)
*Τα υλικά μας*

### 1. Για το σώμα

Στο γκρι κάνσον θα σχεδιάσετε και θα κόψετε μια ορθογώνια λωρίδα μήκους 21cm και πλάτους 6cm.

{: .center-image } 
![Σχεδιάζουμε τις λωρίδες](https://i.imgur.com/VjdffJy.jpg)
*Σχεδιάζουμε τις λωρίδες*

Έπειτα θα κολλήσετε τις δύο άκρες της λωρίδας.

{: .center-image } 
![Κολλάμε τις άκρες](https://i.imgur.com/yeke2rD.jpg)
*Κολλάμε τις άκρες*

### 2. Για τα αυτάκια

{: .center-image } 
![Σχηματίζουμε τα αυτάκια](https://i.imgur.com/3b6i6BZ.jpg)
*Σχηματίζουμε τα αυτάκια*

Στο γκρι κάνσον σχεδιάζεται και κόβετε δύο κύκλους διαμέτρου 5cm, ενώ στο ροζ κάνσον σχεδιάζετε και κόβετε δύο κύκλους διαμέτρου 2,5 cm.

Έπειτα κολλάτε στο κέντρο του γκρι κύκλου τον ροζ κύκλο.

{: .center-image } 
![Κολλάμε τους κύκλους](https://i.imgur.com/uzKrVRL.jpg)
*Κολλάμε τους κύκλους*

Αν θέλετε, και για πιο φυσικό αποτέλεσμα μπορείτε να το κολλήσετε όπως παραπάνω!

{: .center-image } 
![Κολλάμε τα αυτάκια στην μεγαλύτερη επιφάνεια](https://i.imgur.com/UMymMva.jpg)
*Κολλάμε τα αυτάκια στην μεγαλύτερη επιφάνεια*

Στη συνέχεια κολλάτε τα δύο αυτάκια στην πιο ψιλή επιφάνεια του τυλιγμένου χαρτιού το οποίο αποτελεί και το σώμα του ποντικούλη μας!

### 3. Η μουσούδα

{: .center-image } 
![Σχηματίζουμε τη μύτη και τα μουστάκια](https://i.imgur.com/xeou1IN.jpg)
*Σχηματίζουμε τη μύτη και τα μουστάκια*

Αρχικά κόβουμε στο ροζ κανσον ένα κυκλάκι διαμέτρου 1,5 cm και τρεις λωρίδες μαύρου κάνσον μήκους 6cm περίπου.

{: .center-image } 
![Κολλάμε τη μύτη και τα μουστάκια](https://i.imgur.com/4AdlRbC.jpg)
*Κολλάμε τη μύτη και τα μουστάκια*

Και στη συνέχεια τα κολλάμε κάπως έτσι ακριβώς στο κέντρο του κάτω μέρους όπου ενώσαμε τις άκρες του χαρτονένιας λωρίδας.

Ακολούθως προσθέτουμε τα ματάκια ακριβώς πάνω από τη μουσουδίτσα!

{: .center-image } 
![Κολλάμε τα ματάκια](https://i.imgur.com/VuW5k1Y.jpg)
*Κολλάμε τα ματάκια*

### 4. Η ουρίτσα

{: .center-image } 
![Κολλάμε την ουρίτσα](https://i.imgur.com/wdDEE3O.jpg)
*Κολλάμε την ουρίτσα*

Στο τέλος να μην ξεχάσουμε να κολλήσουμε την ουρίτσα στο κάτω μέρος του χαρτονιού ώστε να μπορεί και να κινείται όταν παίζουμε με τον ποντικό μας!

Και έτοιμος ο πονηρός ποντικός μας για παιχνίδια με τις ώρες!

{: .center-image } 
![Έτοιμος ο ποντικός](https://i.imgur.com/QsVvGmL.jpg)
*Έτοιμος ο ποντικός*

Δοκιμάστε το, μόνοι σας αλλά και με τα παιδιά σας ώστε να περάσετε περισσότερες δημιουργικές ώρες μαζί!!!

Καλή επιτυχία! Και μην ξεχνάτε να μας πείτε τη γνώμη σας!